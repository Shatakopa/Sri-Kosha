{
    "filename": "Pārameśvara-22.txt",
    "content": "श्रीः |\n\nद्वाविंशोऽध्यायः |\n\nसनकः |\nसंप्रोक्षणविधानं मे प्रब्रूहि मुनिसत्तम |\nप्रायश्चित्तेषु सर्वत्र प्रशस्तो यस्तु पूरकः || १ ||\n\nशाण्डिल्यः |\nप्रासादप्रतिमापीठे प्रमादादेव दूषिते |\nसमाहिते यथापूर्वं पूजालोपे विशेषतः || २ ||\n\nचण्डालपतितोदक्यासूतिकादिशवादिभिः |\nसूतकैर्मृतकैर्वाऽपि नित्याशौचैश्च गर्हितैः || ३ ||\n\nशिल्पिभिर्वेदवाह्यैश्च मूर्खैरज्ञातजातिभिः |\nविण्मूत्ररुधिरापेयरेतोभिर्दूषिते सति || ४ ||\n\nजनने मरणे नॄणां मन्दिरे राष्ट्रसंकुले |\nश्वसृगालखराद्यैश्च वायसश्येनजातिभिः || ५ ||\n\nस्पृष्टे बिम्बे तु संदृष्टे तन्त्राणां सङ्करे सति |\nएवमादिषु सर्वेषु संप्रोक्षणविधिर्भवेत् || ६ ||\n\nदौषैरुपहतं ज्ञात्वा प्रासादप्रतिमादिकम् |\nअसंप्रोक्ष्यार्चनं कुर्वन् राजानं राष्ट्रम़ञ्जसा || ७ ||\n\nदेवतायतनं ग्रामं नाशयेन्नात्र संशयः |\nतस्मात् संप्रोक्षणं कार्य प्रासादप्रतिमादिषु || ८ ||\n\nपुरा संप्रोक्षणदिनं राजराष्ट्राभिवृद्धिदम् |\nनिश्चयीकृत्य कालज्ञैः पुरस्तादुक्तवासरे || ९ ||\n\nअंकुरानर्प्य विधिवत् पस्चात् संशोधिते गृहे |\nसर्वत्र गोमयाम्भोभिः पुण्याहोक्तिपुरस्सरम् || १० ||\n\nसंप्रोक्ष्य पञ्चभिर्गव्यैः कुशोदकसमन्वितैः |\nमूलबेरादिबिम्बानां षड्भिः सिद्धार्थकादिभिः || ११ ||\n\nपवित्रावर्तितैरद्भिर्बहुशः क्षाॢने कृते |\nप्रधानदिनपूर्वस्यां रात्र्यां यागादिमण्टपे || १२ ||\n\nतोरणद्वारकलशवितानध्वजशोभिते |\nदीक्षाधिवासवत् कृत्वा कुंभे वै मण्टपस्थले || १३ ||\n\nपूजनं विभवेनैव जपान्तं मूलमन्दिरे |\nक्षीराद्यैः पञ्चविंशद्भिः स्नापयेद्ध्रुवकौतुकम् || १४ ||\n\nलेपभित्तिपटस्थस्य पुरस्ताद्भद्रविष्टरे |\nकर्मार्चामथवा कूर्चं दर्पणे प्रतिबिम्बितम् || १५ ||\n\nसंस्नाप्य विधिवत् कुंभैः स्थापितैरग्रमण्टपे |\nउत्सवार्चादि बिम्बानामह्गानामाश्रयात्मनाम् || १६ ||\n\nपूजनं स्नपनं कार्यं पाश्चात्यं यागमण्डपे |\nतत्रस्थे हवनं कुण्डे शङ्खचक्रादिलक्षणे || १७ ||\n\nमधुक्षीरादिभिः कार्यं सहस्रशतसङ्ख्यया |\nकर्मबिम्बं विनान्येषां बिम्बानामङ्गरूपिणाम् || १८ ||\n\nदक्षिणे मण्टपस्याथ शयनं कल्पयेन्महत् |\nतिलतण्डुलशालीनां भारैर्वस्त्रादिभिः सह || १९ ||\n\nतदूर्ध्वे शाययेदर्चां विधिवद्बद्धकौतुकाम् |\nसंपूज्य कम्बॢाद्यैश्च छादयेत्तां सितादिभिः || २० ||\n\nवर्णकैर्मण्डलं कुर्याच्चक्राम्बुरुहभूषितम् |\nयावत् प्रभातसमयं बिम्बस्थस्य समीपतः || २१ ||\n\nदेशिको मूलमन्त्रस्य जपेनैव नयेन्निशाम् |\nप्रबातायां तु शर्वर्यां कृतसन्ध्याविधिर्गुरुः || २२ ||\n\nचतुःस्थानार्चनं कृत्वा पूर्ववत् स्नपनान्वितम् |\nमुहूर्ते शोभने प्राप्ते नववस्त्रपरिष्कृतम् || २३ ||\n\nसोत्तरीयोपवीतं च कृतकौतुकबन्धनम् |\nसमस्ततत्वविन्यस्तमभ्यर्च्यार्घ्यादिभिः क्रमात् || २४ ||\n\nतासु स्वहृदयाम्भोजात् पुष्पाञ्जलिपुरस्सरम् |\nअग्राह्यमपरिच्छेद्यममूर्तममलं महत् || २५ ||\n\nनित्यशुद्धमनौपम्यं सुसूक्ष्ममचलं स्फुटम् |\nसच्चिद्रूपं च सामान्यं भास्वरं सुदृढं महत् || २६ ||\n\nतेजस्तु संक्रमय्याथ दण्डवत् प्रणिपत्य तु |\nविनिवेद्य विभोः सर्वं कृतं कर्म द्विजोत्तमाः || २७ ||\n\nउत्थाप्योत्सवबिम्बादीन् पूर्ववन्मङ्गलैः सह |\nमहाकुम्भं च पुरतो वाहयन् मूर्तिपादिभिः || २८ ||\n\nकरकास्त्रं समादाय त्वाचार्यः पुरतो व्रजेत् |\nशलाकामात्रयाऽच्छिन्नधारया सेचयन् भुवम् || २९ ||\n\nप्रादक्षिण्येन धामान्तः प्रवेश्य मुनिपुड्गवाः |\nमहोत्सवोक्तमार्गेण कुम्भप्रोक्षणमाचरेत् || ३० ||\n\nद्वारावरणदेवांश्च आलयश्रयवर्तिनः |\nखगेशविष्वक्सेनादीन् परिवारांश्च सर्वसः || ३१ ||\n\nकुम्भावशिष्टतोयेन प्रोक्षयेत् सर्वतः क्रमात् |\nअवशिष्टं कुम्भतोयं बलिपीठेऽभिषेचयेत् || ३२ ||\n\nएवं सम्प्रोक्ष्य विधिवत् प्रासादान्तः प्रविश्य च |\nकरस्थं कौतुकं चाथ हृदयेन विसृज्य तु || ३३ ||\n\nगोभूहेमादिकं दत्वा सर्वदोषप्रशान्तये |\nदेवमर्घ्यादिनाभ्यर्च्य हविरन्तं विशेषतः || ३४ ||\n\nब्राह्नणान् भोजयेत् पश्चात् सहस्रं शतमेव वा |\nसद्यो वा सकलं त्वेवं कुर्यात् संप्रोक्षणं विभोः || ३५ ||\n\nपुष्पांकुरपुरस्कं तु तत्तद्दोषप्रशान्तये |\nन तिथिर्न च नक्षत्रं कालवेला न विद्यते || ३६ ||\n\nसद्यः सम्प्रोक्षणं विप्राः निशि वा दिवसेऽपि वा |\nप्रायश्चित्तविलम्बे तु कुर्यात् कालनिरीक्षणम् || ३७ ||\n\nइति सम्प्रोक्षणं प्रोक्तं सर्वं चापि द्विजोत्तमाः |} |\nस्थापनं पञ्चगव्यस्य सर्वाब्युदयसाधनम् || ३८ ||\n\nनागयोग इति ख्यातः सार्पर्क्षकरणक्षमैः |\nऋक्षेण वानयोरेकयोगस्यान्नागसंज्ञितः || ३९ ||\n\nपुरा तन्निश्चयीकृत्य कर्तव्यमिति सत्तमैः |\nतदर्थमंकुरानर्प्य द्रव्याणि समुपाहरेत् || ४० ||\n\nमनश्शिलां हरीतालमञ्जनं श्यामसीसके |\nसौराष्ट्रं रोचनं चैव गैरिकं पारदं तथा || ४१ ||\n\nआदाय धातुरत्नानि पझरागपुरस्सरम् |\nमुक्ताफलं प्रवाॢं च वज्रं वैडूर्यसंज्ञितम् || ४२ ||\n\nगोमेदं पुष्यरागं च महानीलं च गारुडम् |\nरत्नान्येतानि संगृह्य बीजानि समुपाहरेत् || ४३ ||\n\nशालिनीवारकंकूनि प्रियंगुतिलमाषकान् |\nमृद्गांश्च यववेणूंश्च यवसाख्यान्यनन्तरम् || ४४ ||\n\nहिरण्यं रजतं ताम्रमायसं त्रपुसीसकम् |\nसौवर्णं कूर्मरूपं च सौवर्णं चक्रमम्बुजम् || ४५ ||\n\nराजतं पाञ्चजन्यं च समाहृत्य ततः परम् |\nकदॢीपनसाम्राणां बिल्वामलकयोरपि || ४६ ||\n\nदाडिमीमातुॢुङ्गस्य नाॢिकेरस्य कालतः |\nपव्कानि समुपाहृत्य फलानि च ततः परम् || ४७ ||\n\nचन्दनागरुकर्पूरकुंकुमादीन्युपाहरेत् |\nकोष्ठं मांसी हरिद्रे द्वे मुराशैलेयचम्पकान् || ४८ ||\n\nवचाकच्चोरमुस्तानि ह्रीबेरोशीरजान्यपि |\nमल्लिकाजातिवकुॢनन्द्यावर्तकचंपकान् || ४९ ||\n\nपाटलीपझकल्हाराण्युपाहृत्य ततः परम् |\nवस्त्रादीनि सितादीनि माल्यानि च विशेषतः || ५० ||\n\nशालिपूर्वाणि धान्यानि कुशदूर्वादिकान्यपि |\nबिल्वाश्वत्थकदम्बाम्रपल्लवादीनि यान्यपि || ५१ ||\n\nहविः पाकोपयोग्यानि तण्डुलादीनि सत्तम |\nहोमद्रव्याणि सर्वाणि पझपत्राणि मृण्मये || ५२ ||\n\nद्वादशाङ्गुॢविस्तीर्णे पव्कापव्के घटे दृढे |\nनृहरेः पूजनार्थं तु कुंभं सकरकं बृहत् || ५३ ||\n\nएवमादीनि चान्यानि पुराऽहृत्य विधानतः |\nगृह्णीयात् पञ्चगव्यानि मृत्पात्रे नूतने शुभे || ५४ ||\n\nगोमूत्रं गोमयं क्षीरं दधि मस्तु च पञ्चमम् |\nकपिलाया जराया वा पञ्चगव्यं प्रशस्यते || ५५ ||\n\nतयोरभावे चान्यासां गवां गव्यं विधीयते |\nनार्ताया न च गर्भिण्या न वृद्धायाः कदाचन || ५६ ||\n\nनावत्साया उपादेयं धेनोर्मूत्रं शकृद्द्वयम् |\nभुविष्ठं गोमयं ग्राह्यं सोष्णं कृम्याद्यदूषितम् || ५७ ||\n\nनिष्पीड्य सम्यग्गृह्णीयाद्गोमयस्य रसं पुनः |\nसद्यस्तप्तं घृतं शुद्धमहोरात्रोषितं दधि || ५८ ||\n\nक्षीरं ग्राह्यमतप्तं च दशाहाज्जन्मनः परम् |\nगोमूत्रं विष्णुगायत्र्या गन्धद्वारे ति गोमयम् || ५९ ||\n\nआप्यायस्वे ति च क्षीरं दधिक्राव्ण्णे ति वै दधि |\nघृतं शुक्रमसी त्येवं द्रव्याणि सह योजयेत् || ६० ||\n\nविष्णुगायत्रिया यद्वा पञ्चोपनिषदैस्तु वा |\nपरमेष्ठी शकृन्मन्त्रो गोमूत्रस्य तु पूरुषः || ६१ ||\n\nविश्वमन्त्रो भवेद्दध्नो निवृत्तिस्सर्पिषोभवेत् |\nपयसः सर्वमन्त्रः स्यात् सर्वेषां वाष्टवर्णकमम् || ६२ ||\n\nप्रोक्षणे स्नपने पञ्चगव्यमन्त्रा उदीरिताः |\nसर्वदोषोपशान्त्यर्थं संप्राप्ते स्थापने सति || ६३ ||\n\nसौदर्शननृसिंहस्य हृदाद्यैर्नेत्रपश्चिमैः |\nअङ्गमन्त्रैः प्रकल्प्यानि क्षीरान्तानि शकृद्रसात् || ६४ ||\n\nदधि द्विगुणमाघारात् पीयूषं त्रिगुणं ततः |\nषड्गुणं मूत्रमेतस्माच्छकृद्वारि चतुर्गुणम् || ६५ ||\n\nस्थापने कथितं मानमभिषेकविधावपि |\nभूमिसंशोधनार्थं तत् प्रोक्षयो पञ्चकं समम् || ६६ ||\n\nगोमयेन समं मूत्रं दधि स्याद्द्विगुणं ततः |\nदध्नश्चतुर्गुणं सर्पिः सर्पिषोष्टगुणं पयः || ६७ ||\n\nप्राशने पञ्चगव्यानां प्रमाणमिदमीरितम् |\nस्थापनं स्नपनं ह्येतत् सर्वाघौघविनाशनम् || ६८ ||\n\nब्रह्नकूर्चसमोपेतं हन्यादागामिनं त्वघम् |\nतद्बिधानं समासेन श्रृणु वक्ष्यामि तत्वतः || ६९ ||\n\nचूर्णेन यववेणुभ्यां समेतं तु कुशोदकम् |\nब्रह्नकूर्चमितिख्यातं वैष्णवास्त्रौघसप्रभम् || ७० ||\n\nकुशोदं द्विविधं प्रोक्तं शुष्काशुष्कविबागतः |\nअशुष्कमथ निष्पीड्य वस्त्रेण रसमाहरेत् || ७१ ||\n\nप्रहृत्य शुष्कमुदके प्रक्षिप्य जलमाहरेत् |\nपवित्रं मन्त्रमुच्चार्य मूलं वास्त्रसमन्विम् || ७२ ||\n\nगोमूत्रसंमितं मानाद्गृण्डीयात्तत् कुशोदकम् |\nशकृद्रसप्रमाणेन चूर्णं तत्र मियोजयेत् || ७३ ||\n\nचक्रास्त्रमन्त्रमुच्चार्य गायत्र्या बिष्णुसंज्ञया |\nध्यात्वा च चक्रनृहरिं तद्गव्येषु नियोजयेत् || ७४ ||\n\nयद्वा पृथक् स्थापयित्वा पञ्चगव्यैः कुशोदके |\nहृदयाद्यस्त्रपर्यन्तैरभिमन्त्र्य च योजयेत् || ७५ ||\n\nप्रशस्तं प्राशनं ताभ्यां प्रातः सर्वाघनाशनम् |\nइति सम्यक् समाख्यातः पञ्चगव्यविधिस्तव || ७६ ||\n\nमण्टपेऽथ पुरा क्लृप्ते यागस्नपनसिद्धये |\nपश्चगव्याधिवासार्थं यजनं प्रारभेद्गुरुः || ७७ ||\n\nपूर्वेद्युः कर्मदिवसात् त्रिस्नायी समुपोषितः |\nअहिर्बुध्न्ये मुहूर्ते तु ऋत्विग्भिः पाञ्चरात्रिकैः || ७८ ||\n\nपुण्याहं प्राग्वदुच्चार्य गव्यैरभ्युक्षयेत् स्थलीम् |\nसद्रव्यामस्त्रमन्त्रेण प्राग्भागे धान्यविष्टरे || ७९ ||\n\nदशारमष्टपत्रं तु चक्राब्जं भूपुरान्तके |\nविलिख्य कर्णिकामध्ये त्रिकोणकृतसंपुटे || ८० ||\n\nमहाकुम्भं प्रतिष्ठाप्य सूत्रवस्त्रादिवेष्टितम् |\nकरकेण समोपेतं दिक्पालकलशान्वितम् || ८१ ||\n\nपूरितं दधिमध्वाज्वक्षीरयुक्तेन वारिणा |\nपिप्पलादिदॢोपेतं गन्धस्रग्भिरलंकृतम् || ८२ ||\n\nसकूर्चं सफलं सर्वरत्नहेमसमन्वितम् |\nसर्वौषधिसमोपेतमक्षतैरपि चार्चितम् || ८३ ||\n\nप्रदीप्य तैजसे पात्रे मृण्मये वा घृतेन तु |\nकापिलेन चतुर्दिक्षु दीपं नेत्राभिमन्त्रितम् || ८४ ||\n\nस्थापयेद्धान्यपीठस्थचक्राम्बुरुहमध्यतः |\nकुम्भस्य पुरतः प्राग्वदुपविश्यासनोपरि || ८५ ||\n\nप्राणायामादिकं कृत्वा भूतशुद्धिं यथाविधि |\nसौदर्शननृसिंहस्य मन्त्रं करशरीरगम् || ८६ ||\n\nसाङ्गं विन्यस्य हृदये चक्राम्बुरुहमध्यगम् |\nनादावसानगगनादवतार्य परादिना || ८७ ||\n\nमूर्तिमन्त्रं स्वमन्त्रेण भावनामृतजैः शुभैः |\nअर्घ्याद्यैरखिलैर्भोगैरभ्यर्च्य प्रणवेन तु || ८८ ||\n\nप्रीणयित्वा तथा हुत्वा नाभिकुण्डगतानले |\nबहिरभ्यर्चयेत् कुंभे मध्यस्थे चक्रवारिजे || ८९ ||\n\nसमावाह्यं स्वमन्त्रेण मूर्तैरर्घ्यादिभिः क्रमात् |\nजपावसानं विधिवत् कुण्डे क्राब्जलक्षणे || ९० ||\n\nचक्रे वा पङ्कजे शङ्खे तुर्यश्रे स्थण्डिलेऽपि वा |\nसमिद्भिः सप्तभिर्हुत्वा पूर्णान्तं तदनन्तरम् || ९१ ||\n\nचन्दनेन प्रसूनैस्च गुग्गुल्वगरुणाऽपि च |\nदुग्धेन दधिना क्षौद्रगुडखण्जान्वितेन च || ९२ ||\n\nशाल्यादीनां तथा बीजैः पायसाद्यैश्च सर्पिषा |\nहुत्वाऽथ पूर्णया तृप्तिं नीत्वा सम्यक् समर्प्य च || ९३ ||\n\nततः कलशनिष्ठस्य पुरस्ताच्छोधिते स्थले |\nसर्वधान्यमये पीठे लिखिते चक्रपङ्कजे || ९४ ||\n\nस्वास्तृते नववस्त्रेण छादिते चोर्ध्वतः कुशैः |\nप्रागुक्तं कुम्भमादाय द्वादशाह्गुलसंमितम् || ९५ ||\n\nबहिरन्तश्च संक्षाल्य सूत्रेणावेष्ट्य पूर्ववत् |\nचन्दनाद्यैः समालिप्य प्रणवेन समाहितः || ९६ ||\n\nचक्राब्जकर्णिकामध्ये विन्यसेत्तमधोमुखम् |\nततो मानेन तत्तुल्यमपव्कं मृण्मयं घटम् || ९७ ||\n\nसंप्रोक्ष्य पञ्चगव्येन सास्त्रेण कुशवारिणा |\nचतुर्गुणेन सूत्रेण पझैरन्तर्मुखैर्दॢैः || ९८ ||\n\nबन्धयित्वा तु सुदृढमास्यवर्जं समन्ततः |\nतं च तेनैव विन्यस्य जपंस्तारमवाङ्मुखम् || ९९ ||\n\nस्तृणीयादूर्ध्वतो दर्भान् कुम्भयोः परमेष्ठिना |\nप्रोक्षयेदर्घ्यतोयेन प्राङ्मुखः पुरुषात्मना || १०० ||\n\nविश्वमन्त्रेण विकिरेदक्षतानि तदूर्ध्वतः |\nउत्तानयेन्निवृत्या तौ पाणिभ्यामुत्तरान्तिमम् || १०१ ||\n\nसर्पिषाष्टोत्तरशतं विष्णुगायत्रिया हुनेत् |\nसर्वात्मनाऽथ संस्पृश्य संपाताज्येन मन्त्रवित् || १०२ ||\n\nद्रव्याणि पव्ककुम्भेऽस्मिन् हृन्मन्त्रेण नियोजयेत् |\nमृत्कन्दधातुरत्रानि बीजलोहफलानि च || १०३ ||\n\nचन्दनादीनि पुष्पाणि तथा सर्वौषधीनि च |\nकुशपल्लवदूर्वाश्च पूरयित्वा तदूर्ध्वतः || १०४ ||\n\nयोजयेत् पञ्चगव्येन प्राह्मुखः सकुशोदकम् |\nअर्चयित्वाऽर्घ्यगन्धाद्यैः साङ्गं मूलं समुच्चरन् || १०५ ||\n\nआच्छाद्य नववस्त्रेण दद्याद्भूतबलिं ततः |\nदेवतायतनग्रामनगरेष्वपि पत्तने || १०६ ||\n\nस्थापनास्पदमासाद्य शोभ नं पञ्चगव्यकैः |\nतत्र मध्ये खनेच्छ्वब्रं मूलमन्त्रमुदीरयन् || १०७ ||\n\nअङ्गुष्ठोदरमावृत्य त्रिधा सूत्रेण वेष्टयेत् |\nतेनैव भ्रामयेन्मद्ये स्थाप्य तत्रावटं खनेत् || १०८ ||\n\nहस्तमानमधस्ताच्च षडङ्गुलसमन्वितम् |\nसंप्रोक्ष्यं पञ्चगव्येन तत्र रत्नादिकं न्यसेत् || १०९ ||\n\nशेषं ध्यात्वा तदूर्ध्वे तु अब्यर्च्यार्घ्यादिभिः क्रमात् |\nवाससाऽच्छाद्य दिग्बन्धमाचरेदस्त्रमुच्चरन् || ११० ||\n\nसंस्पृश्य गव्यं कुम्भाभ्यां ध्यात्वा मूलं जपेद्गुरुः |\nप्रभातायां तु शर्वर्यां कृत्वा स्नानादिकीः क्रियाः || १११ ||\n\nकुम्भस्थं नृहरिं पूज्य जपान्तं पूर्ववर्मना |\nपुण्याहवाचनं कृत्वा मुहूर्ते शोभने गुरुः || ११२ ||\n\nपझपत्रावृतं कुम्भं श्वब्रे तारेण विन्यसेत् |\nपरितः सर्वधान्येन पूरियत्वाऽचलं यथा || ११३ ||\n\nपञ्चगव्यं समुद्धृत्य घटस्थं कवचं लपन् |\nतेनैव पूरयेत् कुम्भं श्वब्रस्थं मूलमुच्चरन् || ११४ ||\n\nसमभ्यर्च्यार्घ्यपुष्पाद्यैः पूरयेन्मृद्भिराहृतैः |\nनृसुक्तं भद्रसूक्तं च स्वस्तिसूक्तं च पाठयेत् || ११५ ||\n\nशान्तिहोमं ततः कुर्याद्द्रव्यैः पूर्वोदितैः क्रमात् |\nशतं शतार्धं पादं वा यथाशक्ति समाचरेत् || ११६ ||\n\nदक्षिणा गुरवे देया प्रतिष्ठाफलमिच्छता |\nइति ते पञ्चगव्यस्य स्थापनं परिकीर्तितम् || ११७ ||\n\nसर्वोत्पातप्रशमनं महापातकनाशनम् |\nसर्वसौख्यप्रदं पुण्यं सर्वोपद्रववारणम् || ११८ ||\n\nसर्वोरोग्यप्रदं नित्यं पुत्रपौत्रविवर्धनम् |\nयद्यत् कामयते मन्त्री तत्तदाप्नोत्यसंशयम् || ११९ ||"
}