{
    "filename": "Pārameśvara-14.txt",
    "content": "श्रीः |\n\nचतुर्दशोऽध्यायः |\n\nसनकः |\nस्नपनानां विधिं ब्रह्नन् समाख्याहि सविस्तरम् |\nयझ्ज्ञानात् सकलाः पूर्णाः नित्यनैमित्तिकाः क्रियाः || १ ||\n\nशाण्डिल्य |\nश्रृणुवत्स महाबुद्धे सावधानेन चेतसा |\nविधानं स्नपनानां तु बहुभेदविनिर्मितम् || २ ||\n\nप्रासादस्याग्रतः कुर्यान्मण्डपं तु तदर्थतः |\nप्रथमावरणे वापि द्वितीयावरणेऽपि वा || ३ ||\n\nतृतीयावरणे वापि चतुर्थे पञ्चमेऽथवा |\nआग्नेय्यां दक्षिणस्यां वा नैरृत्यां पश्चिमे तु वा || ४ ||\n\nवायव्यामुत्तरस्यां वा ऐशान्यां वा यथा रुचि |\nकुर्यान्मानादिकं सर्वं यागमण्डपवद्द्विज || ५ ||\n\nविना यागस्थलान्मद्ये वेदिं चापि तदूर्ध्वतः |\nअधिवासश्च कुम्भानां स्थापनं स्नपनं तथा || ६ ||\n\nयुज्यतेवै यथैकस्यां तथाभ्यूह्य समाचरेत् |\nआचार्यांश्चतुरो विप्र षडष्टौ द्वादशापि वा || ७ ||\n\nयजमानस्तु वरयेच्छास्त्रज्ञान् गुरुणा सह |\nप्रवीणांश्च बहुत्वे तु तत्संख्यानियतिः कृता || ८ ||\n\nतेषां यथोक्तसंख्यानामभिज्ञानामसन्निधौ |\nतादृशान् वरयेद्विप्रांश्चतुस्त्रिद्येकमेव वा || ९ ||\n\nसाधकांश्चतुरः षड्वा ह्यष्टौ द्वादश षोडश |\nवरयेच्छास्त्रकुशलान् प्रवीणानुक्तकर्मसु || १० ||\n\nएवं सर्वेषु यागेषु नित्यनैमित्तिकात्मसु |\nआचार्याणां साधकानां संख्यानियम ईरितः || ११ ||\n\nसंख्याहीनं न गृण्डीयादापद्यापि कदाचन |\nमोहेन यदि गृण्डीयाद्भयं स्याद्राजराष्ट्रयोः || १२ ||\n\nप्राङ्मुखे मण्डपे भागे तृतीये पश्चिमे स्थिते |\nमध्यसूत्रं समाश्रित्य स्नानपीठं प्रकल्पयेत् || १३ ||\n\nप्राग्गतं प्रत्यगास्ये तु सौम्यास्ये दक्षिणागतम् |\nतदास्ये चोत्तरासंस्थं यथा लक्षणलक्षितम् || १४ ||\n\nयदा स्नपनबिम्बादौ बिम्बे स्नपनमाचरेत् |\nएवं तदा प्रकुर्वीत मण्डपं द्विजसत्तम || १५ ||\n\nमूलबिम्बे यदा कुर्यात्तदग्रे मण्डपं तदा |\nतदानीं न तु कुर्वीत स्नानपीठं द्विजोत्तम || १६ ||\n\nसप्तमे पञ्चमे वापि पूर्वे स्नपनवासरे |\nतृतीये वा मुनिश्रेष्ठ तस्मिन्नहनि वा द्विज || १७ ||\n\nअङ्कुरानर्पयित्वा तु ततः स्नपनमारभेत् |\nयदा पूर्वदिने कुर्यात् कुम्भानामधिवासनम् || १८ ||\n\nतदानीं पूर्वरात्रौ तु कुर्यात् कौतुकबन्धनम् |\nपूर्वेद्युर्विघ्निते पश्चात्तस्मिन्नहनि वाचरेत् || १९ ||\n\nयदा कर्मदिने विप्र कुर्यात् कुम्भाधिवासनम् |\nतदानीं तु दिने तस्मिन् कुर्यात् कौतुकबन्धनम् || २० ||\n\nततः प्रभात आचार्यः कृतस्नानः प्रसन्नधीः |\nप्रविश्य मण्डपं सार्धं परिचर्यापरैर्जनैः || २१ ||\n\nशलाकासहितैर्दर्भैः सहदेवीविमिश्रितैः |\nमार्जयेत् सर्वतो विप्र प्राङ्मुखो वा वाप्युदङ्मुखः || २२ ||\n\nआलेपयेद्गोमयेन पूर्वादीशानपश्चिमम् |\nनूतनेनाम्बरेणैव गालितेन जलेन तु || २३ ||\n\nप्रोक्षयेत् सर्वदिग्विप्र पञ्चगव्यकुशाम्बुभिः |\nएको द्वौ बहवो वापि देशिकाः स्नपने स्मृताः || २४ ||\n\nनवसूत्रधराः सर्वे सर्वालङ्कारसंयुताः |\nनववस्त्रोत्तरीयाश्च सोष्णीषा गुरुसम्भताः || २५ ||\n\nनियमस्थास्तु बहवस्तथैव परिचारकाः |\nयद्यद्योग्यं भवेद्ब्रह्नन् स्नपने यत्र यत्र तु || २६ ||\n\nतत् समस्तं समाहृत्य मण्डपे संप्रवेश्य च |\nस्नपनं प्रारभेत् पश्चाद्देशिकः शास्त्रपारगः || २७ ||\n\nस्नपनं द्विविधं विद्धि परापरविभेदतः |\nपरं तु दशधा प्रोक्तं प्रधानादिविभेदतः || २८ ||\n\nप्रधानं प्रथमं विद्धि द्वितीयं तु परं स्मृतम् |\nतृतीयं परसूक्ष्मं स्यात् परस्थूलं चतुर्थकम् || २९ ||\n\nपञ्चमं स्यात् सूक्ष्मपरं सूक्ष्मसूक्ष्मं तु षष्ठकम् |\nसूक्ष्मस्थूलं सप्तमं स्यात् स्थूलं स्यात् परमष्टमम् || ३० ||\n\nस्थूलसूक्ष्मं तु नवमं स्थूलस्थूलं तदुत्तरम् |\nचतुर्धा त्वपरं विद्धि ह्येकैकं नवधा स्थितम् || ३१ ||\n\nउत्तमोत्तमपूर्वेण भेदेन द्विजसत्तम |\nपरापरविभेदानामेषां साधारणं स्थितम् || ३२ ||\n\nअनन्तकलशं नाम्ना स्नपनं सर्वपूरकम् |\nएषां प्रधानपूर्वाणां सूत्रपातपुरस्सरम् || ३३ ||\n\nसर्वमुद्धारपर्यन्तं क्रमेण श्रृणु सत्तम |\nलोहजं दारुजं वापि मृण्मयं वा सुशोभनम् || ३४ ||\n\nमण्डपेशानदिग्भागे संस्थाप्य जलभाजनम् |\nवेदिं प्रक्षाल्य तोयेन वस्त्रैः संवेष्ट्य नूतनैः || ३५ ||\n\nसूत्रपातं ततः कुर्यात् कुम्भसंख्यानुरूपतः |\nयथोक्तमानविस्तीर्णक्षेत्रमण्डपमध्यतः || ३६ ||\n\nमण्डपस्य तु विप्रेन्द्व प्राग्भागमवलम्ब्य वा |\nस्वीकृत्य पश्चात् प्राक् प्रत्यक् दद्यात् सूत्रचतुष्टयम् || ३७ ||\n\nदक्षिणोत्तरगं सूत्रपञ्चकं विनिवेशयेत् |\nएवं कृते भवन्त्यत्र पदानि द्वादश द्विज || ३८ ||\n\nएकैकस्य तु विस्तारं तालं प्रादेशभेव वा |\nहस्तं वाऽरत्निमात्रं वा मण्डपस्यानुरूपतः || ३९ ||\n\nसहत्त्वस्य च कुम्भानामेवं सर्वत्र चोर्ध्वतः |\nपिष्टचूर्णैरलङ्कृत्य चतुर्दिक्षु समन्ततः || ४० ||\n\nकोष्ठेषु पीठिकां कुर्यात्तण्डुलैव्रीहिभिस्तु वा |\nतासां हि प्रतिकोष्ठं तु कुर्यादाढकसंमितैः || ४१ ||\n\nअर्धाथिकैस्त्रिभिः प्रश्थैरथवा केवलैस्त्रिभिः |\nअर्धोत्तरेण वा विप्र कुर्यात् प्रस्थद्वयेन वा || ४२ ||\n\nयद्वा प्रस्थद्वयेनैव प्रस्थेनार्धोत्तरेण वा |\nप्रस्थेन वा तदर्धेन तत्पादेनाथवा द्विज || ४३ ||\n\nतुर्याश्रामथवा वृत्तां कृत्वैवं पीठिकां ततः |\nसौवर्णा राजता ग्राह्यास्तम्रा वा भेदवर्जिताः || ४४ ||\n\nश्र्लक्ष्णा न सुषिराः कुम्भा चतुर्विंशाङ्गुलोन्नताः |\nविस्तृतेर्मध्यतस्तद्वत्तद्गलं त्र्यङ्गुलोन्नतम् || ४५ ||\n\nततमङ्गुलिषट्केन तत्रास्यं त्र्यङ्गुलं स्मतम् |\nमेखला परितो ज्ञेया त्र्यङ्गुला द्विजसत्तम || ४६ ||\n\nयद्वा तदर्धमानं तु सर्वमुच्छ्रायपूर्वकम् |\nयद्वोत्तमोत्तमा विप्र द्रोणमानोदपूरकाः || ४७ ||\n\nतदष्टमांशतो न्यूनाः क्रमात् प्रस्थद्वयाबधि |\nअधमाधमकुम्भास्तु प्रस्थमात्रोदपूरकाः || ४८ ||\n\nएवं लक्षणयुक्तास्तु कार्या वित्तानुरूपतः |\nचक्राधारोपरिस्थास्तु वितताः कमठो दराः || ४९ ||\n\nपाञ्चजन्यवलिग्रीवाः शतपत्रमुखाननाः |\nऊर्ध्वाधः कौमुदीमालामण्डलालंकतृता द्विज || ५० ||\n\nमकाराननशेषाभिः अमृताम्बुप्रबाहकाः |\nनदीसमुद्र श्रीवृक्षनानामाल्येः परिष्कताः || ५१ ||\n\nचक्राधाराधिभिर्यद्वा रहिताः सत्यसंभवे |\nमृण्मया वानुकल्पे तु भेदश्छिद्रविवर्जिताः || ५२ ||\n\nपव्कविम्बफलाकाराः कालवृत्तैर्विवर्जिताः |\nन द्वितप्ताः सुतप्ताश्च ह्येकवर्णास्तु सुस्वनाः || ५३ ||\n\nसंगृह्य क्षालयेत् सम्यक् शुद्धतोयैश्च सर्वतः |\nसूत्रेण वेष्टयेद्यत्नादङ्गुलाङ्गुलमन्तरम् || ५४ ||\n\nपश्चिमे कलशस्थानात् कलशानधिवासयेत् |\nशालिभिः स्थण्डिलं कृत्वा केवले स्थण्डिले तु वा || ५५ ||\n\nपूर्वाग्रानुत्तराग्रांश्च कुशांस्तत्र परिस्तरेत् |\nतारेण तत्र कलशान् न्यस्य पुष्पेण पूज्य च || ५६ ||\n\nअधोमुखांस्तु तानेव न्यस्य पङ्क्तिक्रमेण तु |\nकुशानुपरि संस्तीर्य प्राङ्मुखं परमेष्ठिना || ५७ ||\n\nदर्भमुद्रां प्रदर्श्याथ गन्धतोयेन सर्वतः |\nसंप्रोक्ष्य पुंसा विश्वेन विकिरेदक्षतानि च || ५८ ||\n\nनिवृत्या चोन्मुखीकृत्य सर्वेण मुनिपुड्गव |\nपृथगुद्धृत्य कलशान् स्वस्थानेषु क्रमान्न्यसेत् || ५९ ||\n\nकुम्भन्यासादि सर्वं तु द्विषट्कार्णेन वाचरेत् |\nनिरीक्षणादिसंशुद्धान् कृत्वा सहृदयेन तु || ६० ||\n\nद्वादशाक्षरमन्त्रेण मन्त्रयेत् तान् सकृत् सकृत् |\nतेनैव पूजयेत् पश्चादर्घ्यस्रकचन्दनादिना || ६१ ||\n\nतदाहरणोहमं तु यथाशक्ति समाचरेत् |\nपूर्णान्तमथ संपूर्य क्रमाद्द्रव्यैर्निबोध तत् || ६२ ||\n\nपङ्क्तित्रये पश्चिमादि पूर्वान्तं च चतुश्चतुः |\nतत्र दक्षिणदिक्पङ्क्तौ कलशे पश्चिमे स्थिते || ६३ ||\n\nधात्रीफलोदकं चैव लोध्रतोयमनन्तरम् |\nरक्तचन्दनतोयं च रजनीनीरमुत्तमम् || ६४ ||\n\nततस्तु मध्यपङ्क्तौ तु तथैव विनिवेशयेत् |\nग्रन्थिपल्लववार्येव ततस्तु तगरोदकम् || ६५ ||\n\nप्रियङ्गुवारि तदनु मांसीजलमतः परम् |\nतथैवोत्तरपङ्क्तौ तु भवेदेतच्चतुष्टयम् || ६६ ||\n\nसिद्धार्थकोदकं चैव सर्वौषधिजलं ततः |\nसर्वरत्नोदकं चैव शुद्धोदकमतः परम् || ६७ ||\n\nन्यसेत् कूर्चं कुशं दार्भमुदग्रं षोडशाङ्गुलम् |\nअङ्गुलं ग्रन्थिमानं तु मूलं वै द्वादशाङ्गुलम् || ६८ ||\n\nशेषमग्रं बिजानीयादित्येतत् कूर्चलक्षणम् |\nअधवार्थाङ्गुलो ग्रन्थिरग्रं वै व्द्यङ्गुलं भवेत् || ६९ ||\n\nमूलं कुर्यात्तु विप्रेन्द्र द्वादशाङ्गुलसंमितम् |\nब्राह्नणस्य चतुर्दर्भं त्रिदर्भं क्षत्रियस्य तु || ७० ||\n\nद्विदर्भं तु विशां कुर्चं स्त्रीशूद्राणां तथा भवेत् |\nसर्वेषामथवा कूर्चं चतुस्सप्तकृतं तु वा || ७१ ||\n\nमूलमन्त्रेण तदनु पूजयेद् द्द्वादशात्मना |\nअर्घ्यालभनपुष्पैश्च धूपेन मुनिपुह्गव || ७२ ||\n\nअपिधाय क्रमेणैव विधानैः सूत्रवेष्टितैः |\nप्रतिकुम्भं तु वसनैवेर्ष्टयेद्विभवे सति || ७३ ||\n\nआच्छाद्य नववस्त्रेण सर्वतः प्रागुदङ्मुखः |\nपूर्ववत् पूजयित्वा तु ततो होमं समारभेत् || ७४ ||\n\nअष्टोत्तरशतं हुत्वा समिदादीन् पृथक् पृथक् |\nपूर्णाहुतिं ततो हुत्तत्वा कलशानभिमन्त्रयेत् || ७५ ||\n\nमूलमन्त्रेण सर्वेषां म्नपनं विहितं द्विज |\nअन्तरान्तरयोगेन कुम्भैः शुद्धोदपूरितैः || ७६ ||\n\nस्नपनं चार्घ्यदानं च द्रव्याणां तु समाचरेत् |\nद्रव्यन्यासक्रमेणैव तदुद्धारः प्रकीर्तितः || ७७ ||\n\nप्रधानमेतत् कथितं द्विषट्ककलशात्मकम् |\nसर्वेषां कारणमिदं कार्याण्यन्यानि सत्तम || ७८ ||\n\nअम्बुना पञ्चगव्येन क्षीरेण तदनन्तरम् |\nदद्ना धृतेन मधुना सर्वौषधिजलेन तु || ७९ ||\n\nबीजाम्बुफलतोयं च गन्धपुष्पाम्बुना ततः |\nहेमरत्नोदकेनाथ पूरितं तु यथाक्रमम् || ८० ||\n\nकलशानां द्विषट्कं यत् परमेतदुदाथृतम् |\nपच्चगव्यदधिक्षीरघृतमध्विक्षुवारिणा || ८१ ||\n\nसर्वौषधीगन्धरत्नफलपुष्पजलैस्तथा |\nकेवलेनोदकेनापि क्रमेण परिपूरितम् || ८२ ||\n\nद्विषट्कमेतत् कुम्भानां परसूक्ष्ममुदाहृतम् |\nपयोदधिघृतक्षौद्रैः सर्वगन्धोदकेन च || ८३ ||\n\nसर्वौषधिजलेनापि पत्रपुष्पफलाम्बुभिः |\nबीजाम्बुना हेमरत्नजलेनैकीकृतेन च || ८४ ||\n\nमिश्रैः पुण्यसरित्तोयैः परिपूर्णं क्रमेण तु |\nपरस्थूलमिमिदं विद्धि कलशं द्वादशात्मकम् || ८५ ||\n\nसूत्रपातादिकं चान्यत् त्रितयेऽस्मिन् प्रधानवत् |\nपञ्चधा भाजिते क्षेत्ने भागाः स्युः पञ्चविंशतिः || ८६ ||\n\nबहिः प्रागादियोगेन कलशानां द्विरष्टके |\nक्षीरं दधि घृतं चैवमधुवै रसमैक्षवम् || ८७ ||\n\nधात्रीफलादिदशकं सर्वौषध्यन्तमेव हि |\nपत्रोदकं ततः पश्चात् तदन्तः कलशाष्टके || ८८ ||\n\nप्रागादिपुष्पतोयं फलबीजोदके त्वथ |\nगन्धोदकं च तदनु हेमरत्नजले तथा || ८९ ||\n\nपुण्यतर्त्सरेत्तोयं मद्ये शुद्धोदकम् न्यसते |\nद्रव्यन्यासक्रमेणैव तदुद्धार उदाहृतः || ९० ||\n\nएवं क्रमाद् द्रव्ययुक्तकलशैर्द्विजसत्तम |\nस्नपनं पञ्चविंशद्भि रेतत् सूक्ष्मपरं स्मृतम् || ९१ ||\n\nपञ्चविंशतिकोष्ठानि कल्पयित्वा तु पूर्ववत् |\nमध्ये शुद्धोदकं न्यस्य बहिरिन्द्रादियोगतः || ९२ ||\n\nपूर्वं क्षीराम्भसा पूर्णं परं शुद्धेन वारिणा |\nतृतीयं रत्नतोयेन हेमतोयेन चापरम् || ९३ ||\n\nगन्धसंमिश्रितं चान्यत् फलपुष्पोदकान्वितम् |\nशालिबीजाम्भसा पूर्णभष्टमं परिकीर्तितम् || ९४ ||\n\nकुम्भाष्टकं तु तद्बाह्यदिगष्टकसमाश्रितम् |\nधात्रीफलोदकं पूर्वे पथ्यातोयं ततोऽपरे || ९५ ||\n\nगलूचीक्षोदमन्मस्मिन् विभीतकजलं परे |\nकुमारीव्कथितं तोयं व्याघ्रीसलिलमेव च || ९६ ||\n\nनागरोदकमन्यस्मिन् तथान्यस्मिन् मधूदकम् |\nविहितोऽत्र समुद्धारो द्रव्यन्यासक्रमेण तु || ९७ ||\n\nसत्याद्यैः पञ्चभिर्मन्त्रैस्त्रिभिः सिंहादिभिः क्रमात् |\nअन्तरावरणस्थानां कलशानां महामते || ९८ ||\n\nएकैकं सप्तधामन्त्र्य प्रागादौ तद्बहिः स्थितान् |\nकलशांश्चक्रमन्त्रेण हृदाद्येनाभिमन्त्रयेत् || ९९ ||\n\nगायत्र्यान्तर्गतैर्विप्र कलशैः स्नापयेत् क्रमात् |\nद्वितीयावरणस्थैस्तु उपचारा हृदा मुने || १०० ||\n\nकेवलेनोदकेनाथ अस्त्रजप्तेन सेचयेत् |\nयद्वा प्रागुदितेनैव वर्त्मना सर्वमाचरेत् || १०१ ||\n\nदशभिः सप्तभिकुम्भैः सूक्ष्मसूक्ष्ममिदं स्मृतम् |\nचतुर्हस्तं त्रिहस्तं वा क्षेत्रं सार्धद्विहस्तकम् || १०२ ||\n\nद्विहस्तं वा समापाद्य तदर्धं तु द्विधा भवेत् |\nएकेन कर्णिकां कुर्याद्द्वितयेन द्विरष्टकम् || १०३ ||\n\nदलानां तु ततो ब्रह्नन् कर्णिकोपरि विन्यसेत् |\nकलशानां चतुष्कं तु दिक्चतुष्कसमाश्रितम् || १०४ ||\n\nपूर्वं तु पुष्पतोयेन गन्धोदेन ततः परम् |\nस्वर्णोदेनापरं चान्यत् सर्वरत्नजलेन तु || १०५ ||\n\nपूर्वपत्रात् समारभ्य यावदीशानगोचरम् |\nषोडशान्यान् प्रतिष्ठाप्य तत्रैव कलशान्मुने || १०६ ||\n\nप्रथमं पञ्चगव्येन केवलेन तु पूरयेत् |\nगोमूत्रेण द्वितीयं तु तृतीयं गोमयाम्बुना || १०७ ||\n\nत्रेताग्निभूतिना विप्र चतुर्थं सोदकेन तु |\nगजगोवृषभश्रृङ्गवल्मीकाक्यमृदा परम् || १०८ ||\n\nशालिक्षेत्रान्नदीमध्यात् पझषण्डाच्च पर्वतात् |\nमृद्भिः षष्ठं तु कलशं पूरणीयं ततो द्विज || १०९ ||\n\nसप्तमं सर्षपाम्भोभिः सर्वौषधिभिरष्टमम् |\nक्षीरेण नवमं विद्धि दध्ना दशममुच्यते || ११० ||\n\nघृतेन चैकादशमं मधुना द्वादशं द्विज |\nसर्वैस्त्रयोदशं बीजैः फलैः सर्वैश्चतुर्दशम् || १११ ||\n\nसमस्तधान्यैरपरं सर्वगन्धैस्तु षोडशम् |\nदलस्थान् पूर्वमुद्धृत्य द्रव्यन्यासक्रमेण तु || ११२ ||\n\nपश्चात्तु कर्णिकासंस्थांस्तथैव तु सुमुद्धरेत् |\nहृदाभिमन्त्रितं कृत्वा एकैकं कलशं पुरा || ११३ ||\n\nस्नापयेन्मूलमन्त्रैण एकैकेन ततः क्रमात् |\nइति विंशतिभिः कुम्भैरन्वितं द्विजसत्तम || ११४ ||\n\nसूक्ष्मस्थूलमिदं प्रोक्तं ततोऽन्यच्छृणु विस्तृतम् |\nप्राक्प्रत्यगायतं सूत्रपञ्चकं विनिवेश्य च || ११५ ||\n\nदक्षिणोत्तरसूत्रानामेकादश विनिक्षिपेत् |\nएवं कृते तु कोष्ठानि चत्वारिंशद्भवन्ति हि || ११६ ||\n\nतत्र पश्चिमदिक्पङ्क्तेरारभ्य क्रमयोगतः |\nदक्षिणादुत्तरान्तं च कलशानां चतुश्चतुः || ११७ ||\n\nविन्यस्य पूरयेत्तांस्तु क्रमाद्द्रव्यैर्निबोध तत् |\nपाद्यार्घ्याचमनीयार्थद्रव्यैः पूर्वोदितैस्त्रयम् || ११८ ||\n\nनगादाद्यन्तमध्येभ्यो नदीमृत्तीरसंभवा |\nह्रदाद्वल्मीकशिखरादूगजदन्तक्षतीकृतात् || ११९ ||\n\nहलोत्था गोवृषश्रृङ्गशालीनां तु समुद्भवा |\nतथा च पझषण्डोत्था त्वेकस्मिन् गोमयं परे || १२० ||\n\nवनदाहसमुद्भतं तथैव च महानसात् |\nत्रेताग्निभस्म त्वपरे विनिवेश्य घटान्तरे || १२१ ||\n\nअन्यस्मिन् पञ्चगव्यं तु कुशोदकसमन्वितम् |\nसघृतं तैलकुम्भं तु चमसीवारिपूरितम् || १२२ ||\n\nपलाशखदिराश्वत्थशमीलोहितचन्दनम् |\nकषायोदकमन्यस्मिन् परे तु त्रिफलोदकम् || १२३ ||\n\nवचा शतावरी कन्या व्याघ्री सिंही कृताञ्जलिः |\nगोलोमी सिंहलोमी च कुष्ठं भूम्यञ्जनं तथा || १२४ ||\n\nमहागरुडवेगा च कलशेऽन्यत्र सत्तम |\nमहानीला गलूची च सहदेवी शतावरी || १२५ ||\n\nविष्णुक्रान्ता च कार्कोटा सांहा वह्निशिखापरे |\nयष्टी वराहकर्णी चाप्यन्यस्मिन् गजपिप्पली || १२६ ||\n\nश्रीफलाद्यानि चान्यस्मिन् पावनानि फलानि च |\nदधिक्षीराज्यकुम्भांश्च द्वौ मध्विक्षुरसान्वितौ || १२७ ||\n\nमूलान्यम्भोरुहाणां च तान्यन्यस्मिन् घटे न्यसेत् |\nद्रुमाणां पावनानां तु सक्षीराणां विशेषतः || १२८ ||\n\nपत्रपुष्पफलोपेतमेकस्मिन् मञ्जरीगणम् |\nजात्यादिकमथैकस्मिन् कौसुमीयं लताचयम् || १२९ ||\n\nरोचनारजनीयुग्मं बालमोटाथ पझकम् |\nइति पञ्चकमन्यस्मिन् दर्भदूर्वाङ्कुराणि च || १३० ||\n\nसास्यं शाल्यङ्कुरचयं कलशे ह्यपरे तु वै |\nसिदधार्थकान् सिताद्यांस्तु प्रियङ्गुं गन्धसंज्ञकम् || १३१ ||\n\nअपरस्मिन् न्यसेत् कुम्भे सह वै नागकेसरैः |\nग्राम्याश्चोषधयः सप्त सप्तारण्या घटद्वये || १३२ ||\n\nबाह्लीकं चन्दनं चैव रसं कर्पूरमेव च |\nचतुष्कमेतदपरे त्वन्यस्मिन् धातवः शुभाः || १३३ ||\n\nताम्रजाम्बूनदाद्यास्तु परे रत्नचयं महत् |\nन्यसेद्विद्रुमजालं च द्वये मुक्ताफलानि च || १३४ ||\n\nअर्घ्योदकमकमथैकस्मिन्नदीतीर्थोदकं द्वये |\nसर्वौषधिघटं चैव सुशीताम्भोघटं ततः || १३५ ||\n\nसुगन्धपुष्पकलशं चत्वारिंशत् त्वमी स्मृताः |\nद्रव्यन्यासक्रमोद्धार इदं स्थूलं परं स्मृतम् || १३६ ||\n\nशीताम्बुपूरितानां च घटानां केवलं द्विज |\nचत्वारिंशत् समायुक्तं स्थूलसूक्ष्मं प्रकाशितम् || १३७ ||\n\nगन्धोदकेन पूर्णानां चत्वारिंशद्भिरेव च |\nसमन्वितं घटानां तु स्थूलस्थूलं प्रकीर्तितम् || १३८ ||\n\nसूत्रपातविधानं च कुम्भन्यासक्रमं ततः |\nउद्धारं चानयोः कुर्यात् स्थूलाद्यसदृशं द्विज || १३९ ||\n\nभक्तिश्रद्धावशाच्चापि विभवानुगुणं तु वा |\nत्रिविधं स्थूलभेदं तु द्विगुणं तु समाचरेत् || १४० ||\n\nअनुकल्पे तदर्धं वा पादमष्टांशमेव वा |\nचतुष्टयं वा कुम्भानां प्रत्येकं वा द्वयं द्वयम् || १४१ ||\n\nएकैकं वापि विप्रेन्द्र सर्वद्रव्यमयं घटम् |\nनवानां परिपूर्णानामुक्तादन्यदपेक्षितम् || १४२ ||\n\nकुर्यादभ्यूह्य तत् सर्वं प्रधानोदितवर्त्मना |\nएवं तु दशधा विप्र परभेदाः प्रकाशिताः || १४३ ||\n\nअपरस्य विभेदांस्तु क्रमेण श्रृणु सत्तम |\nचतुरश्रीकृते क्षेत्रे ह्येकत्रिंशद्विभाजिते || १४४ ||\n\nकोष्ठकानां नवशतमेकपष्टिस्तथैव च |\nमध्ये पङ्क्तित्रयं स्थाप्य मार्जयेत्तद्बहिर्द्वयम् || १४५ ||\n\nवीथ्यर्थं तद्बहिर्भूयः स्थाप्य पङ्क्तित्रयं पुनः |\nद्वयं विमृज्य वीथ्यर्थं स्थापयेत् सप्तकं पुनः || १४६ ||\n\nविभज्य वा त्रिणवधा ह्येकैकं विमृजेद्द्विज |\nवीथ्यर्थं संकटे देशे कलशानां तु पूर्ववत् || १४७ ||\n\nक्रमेण तेषु कोष्ठेषु कलशान् पूर्ववन्न्यसेत् |\nघृतमुष्णोदकं चैव रत्नवारि फलोदकम् || १४८ ||\n\nलोहाम्भो मार्जनाम्भश्च गन्धाम्भोऽक्षतवारि च |\nयवोदकमथेशान्तं मध्यादारभ्य मध्यमे || १४९ ||\n\nपाद्यमर्घ्य तथाचामं पञ्चगव्यं क्रमेण तु |\nद्विचतुष्केण संवीतनकानां तु मध्यमे || १५० ||\n\nऐन्द्राद्युत्तरपर्यन्तं विदिक्स्थानां तु मध्यमे |\nदधि क्षीरं मधु तथा कषायं वह्निदिक्क्रमात् || १५१ ||\n\nएवं सप्तदश प्रोक्तः प्रधानद्रव्यसंयुताः |\nशेषाश्चान्ये चतुष्षष्टिः शुद्धोदकसमन्विताः || १५२ ||\n\nइत्येकाशीतिकलशा मध्यतः संस्थिता द्विज |\nततस्त्वेकोनपञ्चाशत्कलशास्तद्दिगष्टके || १५३ ||\n\nतत्र मध्यमकुम्भेषु दिक्स्थितानां च सेचयेत् |\nगुलोदकं चेक्षुरसं नालिकेररसं तथा || १५४ ||\n\nशान्तिवारि मुनिश्रेष्ठ पूर्वदिक्क्रमयोगतः |\nविदिक्स्थब्रह्नकुम्भेषु सेचयेन्मड्गलोदकम् || १५५ ||\n\nआग्नेयादीशपर्यन्तं शिष्टमन्यच्छतत्रयम् |\nअसीतियुक्तं कुम्भानां तथैव चतुरुत्तरम् || १५६ ||\n\nसुगन्धैः शीतलैस्तोयैः संपूर्णं द्विजसत्तम |\nपस्चान्मध्यस्थनवके मध्यादीशानपश्चिमम् || १५७ ||\n\nवासुदेवाद्वराहान्तं मूर्तीनां नवकं यजेत् |\nअर्घ्यालभनमाल्यैश्च धूपेन च यथाक्रमम् || १५८ ||\n\nतद्वहिर्नवकानां तु ब्रह्नकुम्भेषु पूजयेत् |\nकेशवाद्वामनान्तं च द्विचतुः पूर्वदिक्क्रमात् || १५९ ||\n\nतत एकोनपञ्चाशत् कलशानां महामते |\nपूजयेद्ब्रह्नकुम्भेषु श्रीधराद्यं चतुष्टयम् || १६० ||\n\nपूर्वाद्युत्तरपर्यन्तं वह्न्यादीशानपश्चिमम् |\nनराद्यं कृष्णपर्यन्तं चतुष्कं पूजयेद्द्विज || १६१ ||\n\nप्राग्वत् कूर्चानि संन्यस्य चक्रिकाभिः पिधाय च |\nतत आच्छादयेद्वर्स्त्रैनूतनैस्तु पृथक् पृथक् || १६२ ||\n\nतत ऊर्ध्वं यजेद्देवं वासुदेवं जगत्पतिम् |\nपाद्यमर्घ्यं तथाचामं पञ्चगव्यं घृतं दधि || १६३ ||\n\nपयो मधु कषायं च उष्णाम्भः फलपारि च |\nमार्जनाम्भो ऽक्षताम्भश्च रत्नाम्भो लोहवारि च || १६४ ||\n\nगन्धाम्भश्च यवाम्भश्च गुलोदेक्षुरसौ तथा |\nनालिकेररसं चापि शान्तितोयं च मङ्गलम् || १६५ ||\n\nक्रमेणानेन विप्रेन्द्र ह्याचरेत् स्नपनं विभोः |\nमूलमन्त्रेण सर्वेषां स्नपनं विहितं द्विज || १६६ ||\n\nअथवा पाद्यपूर्वं तु गन्धतोयावसानकम् |\nऋग्भिः पुरुषसूक्तस्य तथेदं विष्णुरित्यृचा || १६७ ||\n\nयवाम्भो गुलतोयाद्यं चतुष्कं शान्तिपश्चिमम् |\nत्वं विष्णुरिति मन्त्रेण विष्णोर्नुकमिति द्विज || १६८ ||\n\nस्नापयेन्मङ्गलाद्येन तोयेन मुनिपुङ्गव |\nयेनाभिषिञ्चेद्देवेशं प्रधानकलशेन तु || १६९ ||\n\nतच्छुद्धवारिकलशैस्तन्मन्त्रेणाभिषेचयेत् |\nप्रतिद्रव्यं तु वस्त्रेण ह्यर्घ्यालभनमाल्यकैः || १७० ||\n\nधूयेन च समभ्यर्च्य ततस्तेनाभिषेचयेत् |\nयद्वार्घ्यं पाद्यमाचामं गन्धस्रग्धूपदीपकम् || १७१ ||\n\nदद्याद्यथाक्रमं सर्वं केवलं चार्ध्यमेव वा |\nयुक्तं शतचतुष्केण सप्तत्या च त्रयेण च || १७२ ||\n\nकुम्भानां स्नपनं ह्येतदुत्तमोतममुच्यते |\nहीनमष्टाष्टसंख्यातैरन्तश्शुद्धोदवारिभिः || १७३ ||\n\nकलशैः स्नपनं यत्तु तत् स्यादुत्तममध्यमम् |\nतथा पङ्क्तिचतुष्कं तु हीनं स्यात् पूर्वनिश्चितात् || १७४ ||\n\nयदेतत् स्नपनं युक्तमेकाशीत्या च मध्यतः |\nदिक्षु चैकोनपञ्चाशच्चतुष्केन विदिक्षु च || १७५ ||\n\nब्राह्नदैविकभागस्थैः कलशैरन्वितं द्विज |\nशेषैःषष्टयुत्तरशतसंख्यातैः शुद्धवारिभिः || १७६ ||\n\nविहीनं कलशैर्विप्र तद्भवेदुत्तमाधमम् |\nशतद्वयेन कुम्भानां चतुर्दिक्संस्थितेन च || १७७ ||\n\nचतुर्हीनेन वै विप्र ह्येकाशीत्या च मध्यतः |\nसंयुक्तं स्नपनं प्राग्वत् तद्भवेन्मध्यमोत्तमम् || १७८ ||\n\nअष्टाष्टपरिसङ्ख्यातैरन्तः शुद्धोदवारिभिः |\nकलशैर्यद् भवेद्धीनं तत् स्यान्मद्यममध्यमम् || १७९ ||\n\nएकाशीत्या च कुम्भानां मध्यतस्तु समन्वितम् |\nदिक्षु चैकोनपञ्चाशन्मध्यस्थनवसंयुतम् || १८० ||\n\nशेषैः शुद्धोदकलशैर्विहीनं मध्यमाधमम् |\nपङ्क्तीनामष्टकेनात्र हीनं क्षेत्रं तु कल्पयेत् || १८१ ||\n\nएकाशीत्या च कुम्भानां केवलं पूर्ववद् द्विज |\nअधमोत्तममेतत्तु स्नपनं परिकीर्तितम् || १८२ ||\n\nद्वात्रिंशद्भिस्तु कल्शैः सौणस्थैः शुद्धवारिभिः |\nविहीनं स्नपनं यत्तद् भवेद धममध्यमम् || १८३ ||\n\nयच्चतुष्षष्टिकलशैर्विहीनं सर्वदिक्स्थितैः |\nशुद्धोदकैर्द्विजश्रेष्ठ तद्भवेद धमाधमम् || १८४ ||\n\nनवधा सप्तधा वात्र क्षेत्रं कृत्वा तु पीडयेत् |\nद्वयं चतुष्कं वा शिष्टं कुम्भानां स्थापनार्थतः || १८५ ||\n\nइत्युक्तमाद्यं नवधा द्वितीयं श्रृणु सत्तम |\nचतुरश्रीकृते क्षेत्रे ह्यष्टादशविभाजिते || १८६ ||\n\nयद्वा षोडशधा विप्र पङ्क्तिषट्कं तु मध्यतः |\nसंस्थाप्य तद्बहिर्वीथ्यै मार्जयेद्द्वितयं द्विज || १८७ ||\n\nएकैकं वापि तद्बाह्ये स्थापयेत्तु चतुष्टयम् |\nपूर्ववत्तेषु कलशान् न्यस्य द्रव्याणि निक्षिपेत् || १८८ ||\n\nमध्ये कुम्भचतुष्के तु सर्वरत्नजलं ततः |\nद्वितये मौक्तिकं प्राच्यामेकस्मिन् वह्निदिग्गते || १८९ ||\n\nवज्रं याम्यद्वये विप्र गोमेदकमनन्तरे |\nएकस्मिन्निन्द्रनीलं तु पुष्यरागं ततो द्वये || १९० ||\n\nपश्चिमस्थे तु वायव्ये ह्येकस्मिन् ब्रह्नरागकम् |\nचन्द्रकान्तं द्वये सौम्ये ह्येकस्मिन् विद्रुमं परे || १९१ ||\n\nद्वितीयावरणे प्राच्यामाज्यं कुम्भद्वये द्विज |\nकुम्भ आग्नेयकोणस्थे ह्येकस्मिग्नौपमानिकम् || १९२ ||\n\nक्षीरं द्वये दक्षिणस्थे नैरृत्यां मार्जनं तथा |\nदधि द्वये पश्चिमस्थे गन्धो वायव्यकोणगे || १९३ ||\n\nसौम्यद्वये माक्षिकं स्यात् कषायं चेशकोणगे |\nगन्धोदकेन संपूर्णं कुम्भानां शिष्टमष्टकम् || १९४ ||\n\nएवं मध्यस्थिताः कुम्भाः षट्त्रिंशत्संख्यया द्विज |\nचतुर्विंशत्तु कलशाः प्रतिदिक्कं तु तद्बहिः || १९५ ||\n\nविदिक्स्थितास्तु प्रत्येकं कलशाः षोडश द्विज |\nपूर्वदिक्संस्थितानां तु कुम्भानां मध्यमे स्थिते || १९६ ||\n\nचतुष्केऽर्घ्य तथा पाद्यं दक्षिणे पश्चिमे तथा |\nआचामं सौम्यमध्यस्थचतुष्के पञ्चगव्यकम् || १९७ ||\n\nवह्निदिक्कलशानां तु चतुष्के मध्यसंस्थिते |\nतैलं गुलोदं निरृतौ वायुसंस्थे तिलोदकम् || १९८ ||\n\nअक्षतं त्वीशदिक्संस्थे ह्यष्टाविशोत्तरं शतम् |\nअवशिष्टं तु कुम्भानां पूर्णं गन्धोदकेन तु || १९९ ||\n\nअर्घ्यादिसर्वरत्नान्तमुद्धारक्रम इष्यते |\nअर्घ्यं पाद्यं तथाचामं पञ्चगव्यं ततः परम् || २०० ||\n\nतैलं गुलोदकं चैब तिलोदं चाक्षतोदकम् |\nआज्यं तथा चौपमान्यं क्षीरं मार्जनमेव च || २०१ ||\n\nदधि गन्धं माक्षिकानि कषायं मौक्तिकं तथा |\nवज्रादिसर्वरत्नान्तमष्टकं क्रमशो द्विज || २०२ ||\n\nशतद्वयेन कुम्भानां चतुर्न्यूनेन संयुतम् |\nएतत् स्नपनमाख्यातमुत्तमोत्तमसंज्ञितम् || २०३ ||\n\nचतुरश्रीकृते क्षेत्रे चतुर्दशविभाजिते |\nकोष्ठकानां भवत्यत्र चतुर्न्यूनं शतद्वयम् || २०४ ||\n\nमध्ये पङ्क्तिचतुष्कं तु संस्थाप्य परिमार्जयेत् |\nएकैकं वीथये बाह्ये स्थापयेच्च चतुष्टयम् || २०५ ||\n\nतत्रापि कोष्ठकानां तु कलशस्थापनार्थतः |\nसंश्थाप्याष्टोत्तरशतं शेषाणि परिमार्जयेत् || २०६ ||\n\nपूर्ववत्तेषु कलशान् न्यस्य द्रव्याणि निक्षिपेत् |\nविन्यसेद्रत्ननिचयं मध्ये कुम्भचतुष्टयम् || २०७ ||\n\nप्राङ्भध्यसूत्राद्दक्षिणतः कलशे मौक्तिकं द्विज |\nएतद्दक्षिणतः संश्थे वज्रगोमेदके क्रमात् || २०८ ||\n\nइन्द्रनीलं पुष्यरागं पश्चिमस्थे द्वये तथा |\nब्रह्नरागं चन्द्रकान्तं सोमदिक्स्थे द्वये द्विज || २०९ ||\n\nप्राङ्भध्यसूत्रोत्तरतो विद्रुमं कलशे द्विज |\nएवं द्विषट्कं कुम्भानां मध्यतः तद्दिगष्टके || २१० ||\n\nप्रतिदिक्कलशानां तु द्विषट्कं द्विजसत्तम |\nतेषां मध्यस्थिते कुम्भे चतुष्के प्राग्दिगादितः || २११ ||\n\nअर्घ्यं तैलं तथा पाद्यं गुलाम्ब्वाचमनीयकम् |\nतिलोदकं पञ्चगव्यमक्षतं त्वीशपश्चिमम् || २१२ ||\n\nशेषाः कुम्भाश्चतुष्षष्टिः पूर्णा गन्धोदकेन तु |\nअर्घ्यादिसर्वरत्नान्तमुद्धारक्रम इष्यते || २१३ ||\n\nएवमष्टोत्तरशतैः कुम्भैरुत्तमध्यमम् |\nचतुरश्रीकृते क्षेत्रे त्रयोदशविभाजिते || २१४ ||\n\nपङ्क्तीनां पञ्चमं मद्ये संस्थाप्य परिमार्जयेत् |\nएकैकं वीथये बाह्ये स्थापयेत् त्रितयं पुनः || २१५ ||\n\nमध्यमे रत्नकुम्भं तत् प्रागादीशावसानकम् |\nमुक्ताफलं तथा वज्रं गोमेदकेन्द्रनीलकौ || २१६ ||\n\nपुष्यरागो ब्रह्नरागश्चन्द्रकान्तश्च विद्रुमः |\nतद्बहिः प्राकक्रमेणैव धृतं चैवोपमानिकम् || २१७ ||\n\nक्षीरं मार्जनतोयं च दधि गन्धं च माक्षिकम् |\nकषायमष्टौ शिष्टाश्च गन्धाम्भः परिपूरिताः || २१८ ||\n\nएवं मध्यस्थिता विप्र कलशाः पञ्चविंशतिः |\nअष्टकं नवकानां तु तद्बहिस्तु दिगष्टके || २१९ ||\n\nतेषां मध्ये क्रमादर्ध्यं तैलं पाद्यं गुलोदकम् |\nआचामं तिलतोयं च पञ्चगव्यं तथाक्षतम् || २२० ||\n\nप्रागाशादीशदिङ्निष्ठं शिष्टमष्टाष्टकं द्विज |\nपूरितं गन्धतोयेन ह्येवं कुम्भसमन्वितम् || २२१ ||\n\nनवत्या सप्ताधिकया तद्भवेदुत्तमाधमम् |\nत्रिपञ्चधा कृते क्षेत्रे भागानां तु भवन्ति हि || २२२ ||\n\nशतद्वयं तथा पञ्चविंशतिर्मुनिपुङ्गव |\nपङ्क्तीनां पञ्चकं मध्ये तद्बहिर्विमृजेद्द्वयम् || २२३ ||\n\nवीथ्यर्थं तद्बहिर्भूयः स्थापयेत् त्रितयं द्विज |\nतन्मध्ये रत्नकलशं दिक्स्थिते तु चतुष्टये || २२४ ||\n\nरत्नाष्टकं मौक्तिकादि द्वन्द्वशः पूर्वदिक्क्रमात् |\nप्रागादीशानपर्यन्तं तद्बहिः कलशाष्टके || २२५ ||\n\nघृतपूर्वकषायान्तद्रव्याणामष्टकं द्विज |\nऐन्द्रादिनवकानां तु ह्यष्टानां द्विज मध्यमे || २२६ ||\n\nअर्घ्याद्यक्षतपर्यन्तं क्रमादीशानपश्चिमम् |\nशेषाः कुम्भास्चतुष्षष्टिर्गन्धोदकसमन्विताः || २२७ ||\n\nपञ्चाशीतिघटोपेतमेतत् स्यान्मध्यमोत्तमम् |\nमध्यमे रत्नतोयं तु तद्बहिः कलशाष्टकम् || २२८ ||\n\nमुक्तादिद्रुव्यसंयुक्तं पूर्ववन्नवकाद्बहिः |\nइत्येकाशीतिकलशैर्भवेन्मध्यममध्यमम् || २२९ ||\n\nसप्तधा भाजिते क्षेत्रे चत्वारिंशन्नवोत्तरम् |\nकोष्ठकानि भवन्त्यत्र कलशान् विन्यसेत्ततः || २३० ||\n\nपूर्ववद्द्रव्यसंयुक्ताः कलशाः पञ्चविंशतिः |\nचपुर्विंशतिशेषास्तु शुद्धोदकसमन्विताः || २३१ ||\n\nएवमेकोनपञ्चाशत्कलशैर्मध्यमाधमम् |\nरत्नादिककषायान्ता युक्ताः सप्तोत्तरा दश || २३२ ||\n\nअष्टौ गन्धोदसंयुक्ता एतत् स्यादधमोत्तमम् |\nशुद्धोदाष्टकहीनं तद्भवेदधममध्यमम् || २३३ ||\n\nरत्नादिविद्रमान्तेन द्रव्यसङ्घेन संयुतम् |\nनवकं कलशानां यत् तद्भवेदधमाधमम् || २३४ ||\n\nएवं द्वितीयभेदास्तु कीर्तिताः तृतीयं श्रृणु |\nक्षेत्रं तु सप्तधा कृत्वा प्राग्वदापाद्य संस्थितम् || २३५ ||\n\nउदङ्मुखस्थितो बूत्वा प्रणवं बन्धयेत्ततः |\nतन्मुद्रां विन्यसेत् कुम्भे जितन्ताख्येन मध्यतः || २३६ ||\n\nदैविकेऽष्टाक्षरैः कुम्भान् प्राङ्मुखःप्राग्दिगादितः |\nमानुषांस्तु द्विषट्केन षोडशप्रागुदड्मुखः || २३७ ||\n\nफट्कारैः पैतृकान् विप्र न्यसेत् प्रत्यगुदङ्मुखः |\nतन्मुद्रां बन्धयित्वा तु मध्यादुत्तरपश्चिमम् || २३८ ||\n\nकुम्भानां पञ्चके विप्र पाद्यार्घ्याचमनान्यपि |\nपञ्चगव्यं घृतं चापि पञ्चोपनिषदैः क्रमात् || २३९ ||\n\nविदिक्कुम्भचतुष्के तु वह्न्यादीशानपश्चिमम् |\nदधि क्षीरं मधु तथा ह्युष्णाम्भोमूर्तिवाचकैः || २४० ||\n\nचतुर्भिः कलशैर्विप्र तद्वहिर्दिक्चतुष्टये |\nकषायं मार्जनाम्भश्च फलाम्भः परिमार्जनम् || २४१ ||\n\nआग्नेयादीशपर्यन्तं कलशानां चतुष्टये |\nरत्नोदं सर्वलोहाम्भः कुशाम्भः सक्तुवारि च || २४२ ||\n\nक्षिपेत् क्रमेण विप्रेन्द्र वर्णैरष्टाक्षरोदितैः |\nशुद्धाम्भसान्तरालस्थं पूरितं कलशाष्टकम् || २४३ ||\n\nप्रागग्निमध्यादारभ्य ईशप्राङ्भध्यपश्चिमम् |\nप्रणवाख्येन मन्त्रेण केवलेन ततो वहिः || २४४ ||\n\nदिक्कुम्भानां चतुष्के तु गन्धाम्भः पुष्पवारि च |\nऔपमानिकसंज्ञं च तथाचामलकोदकम् || २४५ ||\n\nआग्नेयादिक्रमेणैव कलशानां चतुष्टये |\nअक्षताम्भस्तिलाम्भश्च यवाम्भस्तण्डुलोदकम् || २४६ ||\n\nद्विषट्कमन्त्रेण ततो विष्णुगायत्रिया द्विज |\nशेषाः षोडश शुद्धाम्भः परिपूर्णाः क्रभेण तु || २४७ ||\n\nएवं संपूरयित्वा तु प्रणम्याञ्जलिमुद्रया |\nवासुदेवादियागाद्यं सर्वं कृत्वा तु पूर्ववत् || २४८ ||\n\nद्रव्यन्यासक्रमेणैव समुद्धारः प्रकीर्तितः |\nमूलमन्त्रेण वै दद्यात् सर्वं यद्वा द्विजोत्तम || २४९ ||\n\nइदं विष्ण्वाख्यतः पाद्यमर्घ्यमापो वहन्त्विति |\nआपः पुनन्त्वित्याचामं गायत्र्या पञ्चगव्यकम् || २५० ||\n\nधृतं दद्यात्ततो विप्र घृतं शुक्रमसीति च |\nदधिक्रा इति मन्त्रेण दधि दद्यात्ततः परम् || २५१ ||\n\nक्षीरमाप्याययस्वेति पधुवातेति वै मधु |\nआदित्यः शुक्रमित्येवमुष्णाम्भो मुनिपुङ्गव || २५२ ||\n\nततः कषायतोयं तु शदसस्पतिमित्यृचा |\nशन्नोदेवीरित्यनेन दद्याद्वै मार्जनं ततः || २५३ ||\n\nगणानामिति मन्त्रेण दद्याच्चैव फलोदकम् |\nत्वं विष्णुरिति मन्त्रेण दद्यात्तु परिमार्जनम् || २५४ ||\n\nअग्न आयाहिवीतये इति रत्नोदकं ततः |\nइषेत्वेति च लोहाम्भस्त्वग्निमीके कुशोदकम् || २५५ ||\n\nकिमित्त इति मन्त्रेण दद्यात् सक्तूदकं ततः |\nदद्याच्छुद्धोदकान्यष्टावापो अस्मानिति क्रमात् || २५६ ||\n\nअष्टौ गन्धोदकादीनि मानस्तोक्या निवेदयेत् |\nशेषान् पुरुषसूक्तेन षोडश प्रत्यृचं क्रमात् || २५७ ||\n\nएवमेकोनपञ्चाशत्कलशैरुत्तमोत्तमम् |\nबहिःषोडश शुद्धोदैर्हीनमुत्तममध्यमम् || २५८ ||\n\nतत्रस्थेः कोणकलशैर्हीनं स्यादुत्तमाधमम् |\nअन्तः शुद्धोदकस्थाने स्थितं गन्धोदकाष्टकम् || २५९ ||\n\nविहीनं सर्वकलशैर्बहिरावरणस्थितैः |\nतदन्तः पञ्चविंशद्भिरन्वितं मध्यमोत्तमम् || २६० ||\n\nमानुषे दिक्चतुष्केन हीनं मध्यममध्यमम् |\nतत्रस्थैः सर्वकलशैर्हीनं स्यान्मध्यमाधमम् || २६१ ||\n\nनवकं कलशानां यत्तद्भवेदधमोत्तमम् |\nतृतीयमेवं कथितं चतुर्थं श्रृणु सत्तम || २६२ ||\n\nमध्यस्थितैककुम्भेन तद्भवेदधमाधमम् |\nतृतीयमेवं कथितं चतुर्थं श्रृणु सत्तम || २६३ ||\n\nसप्तभक्ते स्थिता भागाश्चत्वारिंशन्नवोत्तरम् |\nघृतमुष्णोदकं चैव रत्नवारि फलोदकम् || २६४ ||\n\nलोहाम्भो मार्जनाम्भश्च गन्धाम्भोऽक्षतवारि च |\nयवोदकमथेशान्तं मध्यादारब्य मध्यमे || २६५ ||\n\nपाद्यमर्घ्यं तथाऽचामं पञ्चगव्यं तथा दधि |\nपयो मधु कषायं च दिग्विदिक्षु च तद्बहिः || २६६ ||\n\nगुलोदकं चेक्षुरसं नालिकेररसं तथा |\nशान्तिवारि चतुर्दिक्षु पूर्वादिक्रमयोगतः || २६७ ||\n\nविदिक्कुम्भचतुष्केषु विन्यसेन्मङ्गलोदकम् |\nशेषा भागाश्चतुर्विशच्छून्याः स्युर्द्विजसत्तम || २६८ ||\n\nमन्त्रार्चनं तथोद्धारो यथा चाद्योत्तमोत्तमे |\nउत्तमोत्तममेतद्धि स्नपनं परिकीर्तितम् || २६९ ||\n\nपञ्चभागीकृते स्थाने कलशाः पञ्चविंशतिः |\nमूलमन्त्रेण कलशान् विन्यस्य प्रोक्षयेत्ततः || २७० ||\n\nद्रव्याणि निक्षिपेत्तेन प्राङ्मुखः प्रयतो वशी |\nब्राह्नं तु मध्यमं कुम्भं स्नानतोयेन पूरयेत् || २७१ ||\n\nततस्तु मानुषे भागे प्रागाद्ये दिक्चतुष्टये |\nपाद्यमर्घ्यं तथाऽचामं पञ्चगव्यं तथैव च || २७२ ||\n\nघृतं दधि तथा क्षीरं मधु चाग्नेयपूर्वकम् |\nइन्द्राग्निमध्यादारब्य तदीशान्तरपश्चिमम् || २७३ ||\n\nउष्णोदकं कषायं च मार्जनं च फलोदकम् |\nतिलाम्बु रत्नतोयं च लोहतोयं कुशोदकम् || २७४ ||\n\nततस्तु दैविके भागे पूर्ववद्दिक्चतुष्टये |\nगन्धोदकं च पुष्पाम्भ औपमान्यामलोदके || २७५ ||\n\nआग्नेयादीशपर्यन्तमक्षताम्भस्तथैव च |\nनालिकेररसं चेक्षुरसं वै तण्डुलोदकम् || २७६ ||\n\nएवं च पञ्चविंशद्भिः कुम्भैरुत्तममध्यमम् |\nपाद्यं च मध्यमे भागे प्रागादीशानपश्चिमम् || २७७ ||\n\nअर्घ्यमाचमनं चापि पञ्चगव्यं घृत दधि |\nक्षीरं मधूष्णतोयं च अन्तरालेषु वै क्रमात् || २७८ ||\n\nकषायं मार्जनाम्भश्च फलाम्भः परिमार्जनम् |\nरत्नाम्भो लोहतोयं च कुशाम्भश्चोष्णतोयकम् || २७९ ||\n\nततस्तु दैविके भागे प्रागादीशानपश्चिमम् |\nगन्धाम्भः पुष्वतोयं च औपमान्यामलाम्बुनी || २८० ||\n\nअक्षताम्भस्तिलोदं च यवोदं तण्डुलोदकम् |\nविहितश्च समुद्धारः पाद्यात्तण्डुलपश्चिमाः || २८१ ||\n\nएवं तु पञ्चविंशद्भिः स्नपनं चोत्तमाधमम् |\nसप्तभक्ते स्थले प्राग्वद्धृताच्छान्त्यम्बु पश्चिमम् || २८२ ||\n\nकलशैरेकविंशद्भिः स्नपनं मध्यमोत्तमम् |\nत्रिधा विभक्ते कोष्ठानां नवकं तत्र सत्तम || २८३ ||\n\nमध्यादीशानपर्यन्तं धृतं दधि पयो मधु |\nतथोद्वर्तनचूर्णं च ततः कोणचतुष्टये || २८४ ||\n\nउष्णोदकं च गन्धाम्भः पुष्पाम्भो मङ्गलोदकम् |\nद्रव्यन्यासक्रमेणैव समुद्धारः प्रकीर्तितः || २८५ ||\n\nएवं तु नवभिः कुम्भैर्भवेन्मध्यममध्यमम् |\nघृतं पयो दधि मधु गन्धहेमाम्बुनी तथा || २८६ ||\n\nरत्नाम्भश्चोषधीवारि शालिचूर्णानि च क्रमात् |\nमध्यमादीशदिङ्निष्ठमेतत् स्यान्मध्यमाधमम् || २८७ ||\n\nमध्यमे दिक्चतुष्के तु पञ्चगन्यैस्तु पञ्चकम् |\nआग्नेयादीशपर्यन्तं कलशानां चतुष्टयम् || २८८ ||\n\nशुद्धाम्भसा तु संपूर्णमेतत् स्यादधमोत्तमम् |\nमध्ये रत्नजलं दिक्षु कुम्भानां तु चतुष्टयम् || २८९ ||\n\nमुक्तादिरत्नसंयुक्तं द्वन्द्वयोगेन सत्तम |\nएवं तु पञ्चभिः कुम्भैर्भवेदधममध्यम् || २९० ||\n\nसर्वरत्रजलं मध्ये दिग्द्वये पूर्वपश्चिमे |\nद्वौ कुम्भौ तत्र पूर्वस्मिन् मौक्तिकादिचतुष्टयम् || २९१ ||\n\nचतुष्कं पुष्परागादि ह्यन्यस्मिन् द्विजसत्तम |\nएवं कुम्भत्रयेणैव स्नपनं त्वधमाधमम् || २९२ ||\n\nएवं ह्यपरभेदास्तु षट्त्रिंशत् संप्रकाशिताः |\nकुम्भाधिवासपूर्वं तु सर्वं पूर्ववदाचरेत् || २९३ ||\n\nआज्यस्य दैवतं देवो वासुदेवः परः स्मृतः |\nउष्णाम्भसः सङ्कर्षणः प्रद्युम्नो रत्नबारिणः || २९४ ||\n\nफलाम्भसोऽनिरुद्धस्तु भगवान् दैवतं द्विज |\nनारायणस्तु मन्त्रात्मा लोहतोयस्य दैवतम् || २९५ ||\n\nमार्जनस्य हयग्रीवो विष्णुः स्याद्गन्धवारिणः |\nनृसिंहोऽक्षततोयस्य वराहो यववारिणः || २९६ ||\n\nपाद्यस्य केशवो देवोऽर्घ्यस्य नारायणः स्मृतः |\nदेव आचमनीयस्य माधवस्त्वधिदेवता || २९७ ||\n\nगोविन्दः पञ्चगव्यस्य विष्णुस्तु दधिदैवतम् |\nमधुसूदनसंज्ञस्तु पयसो देवता स्मृता || २९८ ||\n\nत्रिविक्रमाख्यो मधुनः कषायस्य च वामनः |\nभगवान् श्रीधराख्यस्तु गुलतोयस्य देवता || २९९ ||\n\nदेवदेवो हृषीकेश इक्षुसारस्य दैवतम् |\nदामोदरोऽधिदैवं तु नालिकेराम्भसो द्विज || ३०० ||\n\nपझनाभस्तु भगवान् शान्तितोयस्य देवता |\nनरो नारायणश्चैव हरिः कृष्णस्तथैव च || ३०१ ||\n\nआग्नेयादीशपर्यन्तं देवता मङ्गलाम्भसः |\nपरिमार्जनसंज्ञे तु शङ्खः स्यादधितैवतम् || ३०२ ||\n\nकुशोदकस्य पझं स्याद्गदा स्यात् सक्तुनो द्विज |\nवनमाला पुष्पतोये चक्रं स्यादौपमानिके || ३०३ ||\n\nकिरीटमधिदैवं तु भवेदामलकाम्भसः |\nकौस्तुभस्तिलतोयस्य श्रीवत्सस्तण्डुलाम्भसः || ३०४ ||\n\nएकाशीतिस्थितानां तु शुद्धोदानां तु देवता |\nकान्त्याद्युन्नतिपर्यन्तमष्टकं प्रतिदिक्क्रमात् || ३०५ ||\n\nबहिरेकोनपञ्चाशच्छुद्धतोयेषु च क्रमात् |\nस्वधादिगायत्र्यन्तास्तु शक्तयो ह्यधिदेवताः || ३०६ ||\n\nअष्टावष्टौ तु पूर्वादिदिक्ष्वगन्यादिविदिक्षु च |\nअन्येषां स्नपनानां तु सर्वेषां द्विजसत्तम || ३०७ ||\n\nमर्यादा चैव हृष्टिश्च शुद्धोदेष्वधिदेवता |\nकलशानां तु गरुडः शेषः सूत्रस्य दैवतम् || ३०८ ||\n\nकूर्चानां तु परं ब्रह्न चक्रिकानां तु चक्रराट् |\nवाससां वासुदेवस्तु सर्वेषां च स एव वा || ३०९ ||\n\nमार्जनं प्रोक्षणं चैव शकृता चानुलेपनम् |\nसूत्रपातमलङ्कारं पिष्टचूर्णैः समन्ततः || ३१० ||\n\nद्वादशाक्षरमन्त्रेण कारयेत् पञ्च मन्त्रवित् |\nपञ्चोपनिषदा मन्त्री कलशानधिवासयेत् || ३११ ||\n\nविष्णुगायत्रिया तत्र कोष्ठेषु कलशान् न्यसेत् |\nतत्र द्रव्याधिदेवानां वाचकैः पूरयेत् क्रमात् || ३१२ ||\n\nकूर्चांस्तु प्रक्षिपेत्तेषु द्विषट्कब्रह्नविद्यया |\nतत्तद्द्रव्याधिदेवांस्तु तत्तद्द्रव्येषु पूजयेत् || ३१३ ||\n\nचक्रिकाः स्थापयेत् पश्चाच्चक्रमन्त्रेण साधकः |\nवासोभिश्छादयेत् पश्चाद्द्विषट्कार्णेन मन्त्रवित् || ३१४ ||\n\nवस्त्रापनयनं कुर्यान्मूलमन्त्रेण मन्त्रवित् |\nप्रणवेन तु सूत्राणि च्छित्त्वा तेनाभिवन्द्य च || ३१५ ||\n\nउद्ध्त्य विष्णुगायत्र्या दद्याद्धस्ते गुरोस्तथा |\nयस्मिन् यस्मिन्न मन्त्रोऽत्र विहितः कर्मणि द्विज || ३१६ ||\n\nद्वादशाक्षरमन्त्रण तत्तत् कुर्याद्विचक्षणः |\nअथवा सर्वकर्माणि द्वादशाक्षरविद्यया || ३१७ ||\n\nपूर्वोक्तः परभेदानां स्नपनानां महामते |\nअर्घ्यादिद्रव्यनिचयः इतरेषां तु कथ्यते || ३१८ ||\n\nविष्णुपर्णी च दूर्वा च पझं श्यामाकमेव च |\nएतानि पाद्यस्याङ्गानि चत्वारि द्विजपुङ्गव || ३१९ ||\n\nगन्धपुष्पेऽक्षतफले यवसिद्धार्थकं तिलम् |\nकुशाग्रमर्घ्यस्याङ्गानि ह्येतान्यष्टौ भवन्ति हि || ३२० ||\n\nलवङ्गजातितक्कोलमङ्गमाचमनीयके |\nशकृद्रसं च गोमूत्रं क्षीरं दधि घृतं तथा || ३२१ ||\n\nअङ्गानि पञ्चगव्यस्य पञ्चैतानि च सर्वतः |\nशम्योदुम्बरबिल्वानां पलाशवटयोस्तथा || ३२२ ||\n\nखदिराश्वत्थयोश्चापि विकङ्कततरोस्तथा |\nत्वक्सारं तु कषायं स्यात् सर्वपापापनोदनम् || ३२३ ||\n\nकुष्ठं मांसी हरिद्रे द्वे मुराशैलेयचम्पकाः |\nवचाकच्चोरमुस्ताश्च सर्वौषध्यः प्रकीर्तिताः || ३२४ ||\n\nपलाशबिल्ववकुलकदम्बाम्रशिरीषजाः |\nन्यग्रोधाश्वत्थजाश्चापि पल्लवाः पत्रवारिणः || ३२५ ||\n\nकेतकीमल्लिका जातिनन्द्यावर्तोत्पलोद्भवाः |\nपझचम्पककुन्दोत्थाः कुसुमाः पुष्पवारिणः || ३२६ ||\n\nकदलीविल्वचूताश्च पनसं मातुलङ्गकम् |\nनालिकेरं चामलकं बीजपूरं फलाम्भसः || ३२७ ||\n\nअङ्गान्येतानि विप्राष्टौ फलानि कथितानि वै |\nयवगोधूमकत्रीहिशालिमुद्गप्रियङ्गुकाः || ३२८ ||\n\nमाषनीवारकौ चाङ्गं कथितं बीजवारिणः |\nबाह्लीकं चन्दनं चैव कर्पूरमगरुं तथा || ३२९ ||\n\nगन्धाङ्गानि च चत्वारि त्वथवा मुनिपुङ्गव |\nचन्दनं कुङ्कुमं मांसी हरिबेरं मुतं तथा || ३३० ||\n\nउशीरं कुष्ठमगरु गन्धाम्भो ऽङ्गं तु चाष्टकम् |\nसूर्यकान्तं पझरागमिन्द्रकान्तं तथैव च || ३३१ ||\n\nवैडूर्यं चाप्ययस्कान्तमिन्द्रनीलप्रवालकौ |\nगरुडं पुष्यरागं च स्फटिकब्रह्नरागकौ || ३३२ ||\n\nवज्रं मौक्तिकमङ्गानि रत्नोदस्य अथवा द्विज |\nमणिमुक्ताफलं वज्रं प्रवालं पुष्यकं तथा || ३३३ ||\n\nरत्नोदकाङ्गान्येतानि पञ्च वै कथितानि ते |\nअपरस्नपनानां तु द्वितीयं नवकं विना || ३३४ ||\n\nतत्र मुक्ताफलं वज्रं गोमेदकेन्द्रनीलकौ |\nपुष्यरागं ब्रह्नरागं चन्द्रकान्तं च विद्रुमम् || ३३५ ||\n\nरत्नाम्भसोऽष्टावङ्गानि ह्यमूनि घदितानि वै |\nसहदेवी शिरीषं च रजनी सूर्यवर्तिनी || ३३६ ||\n\nसदाभद्रा कुशाग्राणि मार्जनाङ्गानि षड् द्विज |\nरुक्मं रूप्यं च ताम्रं चाप्ययस्त्रपुकमेव च || ३३७ ||\n\nअह्गानि कथितान्येव पञ्च वै लोहवारिणः |\nतिलसिद्धार्थनीवारयववेणुयवानि च || ३३८ ||\n\nतुलसीपत्रयुक्तानि शान्तम्भो ऽङ्गानि चैव षट् |\nइन्द्रवल्ल्यङ्कुरं पझमश्वत्थाङ्कुरमेव च || ३३९ ||\n\nएकपझं च चत्वार्यङ्गानि मङ्गलवारिणः |\nनद्यां तटाके वल्मीके पर्वते चैव मृत्तिका || ३४० ||\n\nपरिमार्जनवस्तूनि कथितानि द्विजोत्तम |\nशङ्खं चक्रं च कूर्मं च वैनतेयं तथैव च || ३४१ ||\n\nकुर्यात् प्रतिकृतिं लोहैरौपमानिकमुच्यते |\nशुद्धोदकलशाः सर्वे चन्दनैकाङ्गसंयुताः || ३४२ ||\n\nअथवानन्तकलशं नाम्ना सकलपूरकम् |\nयदेतस्य विधानं त्व क्रमेण श्रृणु विस्तृतम् || ३४३ ||\n\nपूर्ववन्मण्डपं कुर्याच्चत्वारिंशत्करायतम् |\nद्वात्रिंशत्करविस्तारं चतुर्द्वारादिसंयुतम् || ३४४ ||\n\nध्वजाद्यैरप्यलंकारैः पूर्ववत् सुविभूषितम् |\nआपाद्या वा प्रपामात्रं यथाभिमतदेशगम् || ३४५ ||\n\nयागार्थमण्डपं प्राग्वत् कल्पयेत् तत्समीपतः |\nउक्ते दिनेऽङ्कुरारोपं कृत्वा कर्मदिनात् पुरा || ३४६ ||\n\nतदर्थान् सर्वसंभारान् संभृत्य सुसमाहितः |\nदेशिकेन्द्रस्तु पूर्वेद्युः सुस्नातश्च कृताह्निकः || ३४७ ||\n\nभूषणैर्विविधैर्वस्त्रैर्नूतनैश्च विभूषितः |\nसितोष्णीषोत्तरीयश्च चित्रैर्माल्यैरलंकृतः || ३४८ ||\n\nचतुर्भिरष्टभिर्वा र्यैस्तादृशैरपि साधकैः |\nतत्संख्यैः शास्त्रकुशलैः कञ्चुकादिविभूषितैः || ३४९ ||\n\nअन्यैश्च सुसितैर्वस्त्रैः स्थगितानननासिकैः |\nतत्तत्प्रयोगकुशलैरनेकैः परिचारकैः || ३५० ||\n\nप्राप्तेऽपराङ्णसमये कृत्वा द्वार्स्थार्चनं विशेत् |\nयागार्थमण्डपं तत्र देवं कुम्भादिके यजेत् || ३५१ ||\n\nतत्रैव वा यजेद्बिम्बं बह्नौ सन्तर्प्य पूर्ववत् |\nततोऽनुज्ञां समादाय क्रमेण मुनिपुङ्गव || ३५२ ||\n\nअनुकल्पविधाने तु प्रासादं संप्रविश्य च |\nमूलबिम्बं तु संपूज्य अर्घ्यालभनमाल्यकैः || ३५३ ||\n\nधूपेन च ततोऽनुज्ञां समादायारभेत् ततः |\nद्वार्स्थाभ्यर्चनपूर्वं तु विशेत् स्नपनमण्डपम् || ३५४ ||\n\nप्रोक्षयेत् पञ्चगव्येन द्विषट्कार्णेन सर्वतः |\nनानाविधानि पुष्पाणि विकिरेत् सर्वदिक् तथा || ३५५ ||\n\nसिद्धार्थकांश्च बीजानि ततो मण्डपमध्यतः |\nसार्धद्वाविंशतिकरं भजेत् क्षेत्रं तु पञ्चधा || ३५६ ||\n\nएकैकं नवधा भूयश्चचत्वारिंशच्च पञ्च च |\nपङ्क्तयश्चापि कोष्ठानां पञ्चविंशोत्तरं भवेत् || ३५७ ||\n\nद्विसहस्रं ततो मध्ये कलशस्थापनार्थतः |\nएकाशीति च कोष्ठानि संस्थाप्य परिमार्जयेत् || ३५८ ||\n\nपरितोवीथये पङ्क्तिद्वितयं तद्बहिः पुनः |\nपूर्वादिदिक्चतुष्के तु एकाशीतिपदानि च || ३५९ ||\n\nकल्पयेत् पार्श्वतो वीथ्यै पुनः पङ्क्तिद्वयं भवेत् |\nचतुर्षु कोणेष्वेकोनपञ्चाशत्कोष्ठकानि तु || ३६० ||\n\nकल्पयेत्तत्र चाप्येकाशीतिमध्यानुसारतः |\nमध्यतो नवकं स्थाप्य पङ्क्त्यैकां लोपयेत् परि || ३६१ ||\n\nबहिः पङ्क्तिद्वये दिक्षु षट्कं षट्कं विदिक्षु च |\nचतुश्चतुश्च संस्थाप्य शेषाणि परिमार्जयेत् || ३६२ ||\n\nतद्बहिः परितो वीथ्यै लुम्पेत् पङ्क्तिद्वयं ततः |\nकोणानि कल्पयेद्यत्नात् पदषोडशकानि तु || ३६३ ||\n\nतत्पार्श्वे लोपयेत् पङ्क्तिमेकैकां दिक्चतुष्टये |\nपङ्क्तिद्वयेन द्वाराणामन्तर्भागास्त्रयो बहिः || ३६४ ||\n\nपञ्चपार्श्वे तु शोभार्थं चतुरतर्बहिर्द्वयम् |\nतदन्तः पङ्क्तित्रितये त्नयस्त्रिंशत्पदानि तु || ३६५ ||\n\nवींथ्या सहैकतां नीत्वा ह्येकैकं स्थापयेद्बहिः |\nद्वाराणामपि कोणानां मध्ये षोडशसंख्यया || ३६६ ||\n\nपच्चविंशतिकोष्ठानि स्थापयित्वा तु पार्श्वतः |\nअन्ययोन्यं लोपयेत् पङ्क्तिमेकैकां तु महामुने || ३६७ ||\n\nएवमापाद्य कुम्भानां पदानि स्थापनार्थतः |\nततः सुगन्धरजसा सितेन सुसमा द्विज || ३६८ ||\n\nअङ्गुष्ठविस्तरोत्सेधा ऋज्वी रेखास्तु कल्पयेत् |\nविकीर्य कोष्ठेषु रजः पश्चाद्द्वाराणि पूरयेत् || ३६९ ||\n\nतेनैव शोभां पीतेन विचित्रैः कुसुमान्वितैः |\nलताबृन्दैर्मुनिश्रेष्ठ वीथीः सर्वत्र भूषयेत् || ३७० ||\n\nततः संगृह्य कलशान् पूर्वलक्षणलक्षितान् |\nअष्टोत्तरशतं कृत्वा मूलमन्त्रेण वै घृतम् || ३७१ ||\n\nगायत्र्या वा ततो द्वारा चतुष्के पूर्वदिक्क्रमात् |\nद्वौ द्वौ संस्थाप्य कलशौ कुमुदादीन् प्रपूज्य च || ३७२ ||\n\nपुष्पैरभ्यर्च्य कोष्ठानि विचित्रैर्मन्त्नमन्त्नितैः |\nसर्वधान्यैः प्रयत्नेन कल्पयित्वा तु पीठिकाः || ३७३ ||\n\nतासु द्वौ द्वौ कुशाग्रौ च निक्षिपेन्मूलमन्त्रतः |\nसूत्रेण वेष्ठितान् कृत्वा कलशान् पूर्ववद्द्विज || ३७४ ||\n\nगायत्र्या क्षालयित्वा तान् कोष्ठेषु न्यस्य तारतः |\nअधोमुखान् न्यसेत् पृष्ठे परमेष्ठ्यात्मना कुशान् || ३७५ ||\n\nततः संप्रोक्षयेत् पुंसा पञ्चगव्येन तान् कुशैः |\nविश्वेन विकिरेत् सर्वानक्षतांश्च तदूर्ध्वतः || ३७६ ||\n\nउत्तानये न्निवृत्या तान् क्रमाद्यत्नेन वै ततः |\nगालितेन तु तोयेन सुगन्धैश्चन्दनादिकैः || ३७७ ||\n\nवासितेन तु तान् विप्र सर्वेणापूरयेत् क्रमात् |\nमध्यैकाशीतिमघ्यस्थनवके मध्यकुम्भके || ३७८ ||\n\nसूर्यकान्तं पझरागं वैडूर्यं चन्द्रकान्तकम् |\nअयस्कान्तमिन्द्रनीलं प्रवालं गारुडं तथा || ३७९ ||\n\nपुष्यरागं स्फाटिकं च ब्रह्नरागं च मेचकम् |\nवज्रं च रजतं चैव मौक्तिकं ताम्रमेव च || ३८० ||\n\nसर्वाण्येतानि निक्षिप्य तद्बहिर्नवकाष्टके |\nपूर्वादीशानपर्यन्तं मध्यकुम्भेषु वै क्रमात् || ३८१ ||\n\nद्रव्याणि षोडशैतानि द्वन्द्वयोगेन विन्यसेत् |\nद्विसप्तति च संख्येषु न्यसेच्छेषेषु मौक्तिकम् || ३८२ ||\n\nपूर्वैकाशीतिमध्यस्थनवके मध्यगोचरे |\nकदलीपनसाम्राणां क्षीरिकाबदराख्ययोः || ३८३ ||\n\nमातुलङ्गकेसरयोः ह व्यजम्बीरयोरपि |\nफलानि निक्षिपेत् पश्चात्तद्बहिर्नवकाष्टके || ३८४ ||\n\nप्रागादीशानपर्यन्तं मातुलङ्गं च दाडिमम् |\nनारङ्गं चापि जम्बीरं तक्कोलं बदरीं तथा || ३८६ ||\n\nक्षुद्रपूर्वं च पनसं कदलीमोचके तथा |\nक्रमाद्द्वन्द्वप्रयोगेण मद्यकुम्मेषु विन्यसेत् || ३८७ ||\n\nनवकाष्टककुम्मेषु बदराणि विनिक्षिपेत् |\nउशीर कुङ्कुमं चैव मांसी मलयजं तथा || ३८८ ||\n\nमुरं च हरिबेरं च कुष्ठं चागरुमेव च |\nएकाशीतिपदे याम्ये विश्वान्येतानि निक्षिपेत् || ३८९ ||\n\nमध्ये मध्यस्थकलशे पूर्वादिक्रमयोगतः |\nशेषेषु मध्यकुम्भेषु न्यसेदेकैकजं फलम् || ३९० ||\n\nविनिक्षिपेन्मलयजमेतेषामष्टकेषु च |\nसमुद्रवापीकूपानां तटाकानां ह्रदस्य च || ३९१ ||\n\nवृष्टीनदीहिमानां च तोयानि प्रतिपादयेत् |\nवारुणे मध्यमे कुम्भे एकैकं शेषमध्यमे || ३९२ ||\n\nशेषेषु चाष्टवर्ग्येषु शुद्धोदानि विनिक्षिपेत् |\nयवगोधूमकब्रीहिशालिमुद्गप्रियङ्गुकान् || ३९३ ||\n\nमाषनीवारकौ वापि नवके मध्यमे घटे |\nशेषेषु धान्यमेकैकं मद्यकुम्भेषु च क्रमात् || ३९४ ||\n\nअष्टकेषु च सिद्धानि तोयानि प्रतिपादयेत् |\nआग्नेयैकोनपञ्चाशन्नवके पूरयेद्घृतम् || ३९५ ||\n\nषट्केष्वैन्द्रादियोगेन गोमूत्रं गोमयं तथा |\nक्षीरं दधि विनिक्षिप्य कोणेषूष्णोदकं न्यसेत् || ३९६ ||\n\nनैरृते मध्यनवके तैलं विन्यस्य तद्बषिः |\nशेषेषु चत्वारिंशत्सु कलशेषु गुलोदकम् || ३९७ ||\n\nवायव्यनवके मध्ये न्यसेत् तैलं तु सार्षपम् |\nकलशेषु च शेषेषु विन्यसेदैक्षवं रसम् || ३९८ ||\n\nईशानैकोनपञ्चाशन्नवके मधु विन्यसेत् |\nशेषेषु नालिकेराम्भः तत्क्षीरं वापि विन्यसेत् || ३९९ ||\n\nऐन्द्रादिपञ्चविंशत्सु प्रथमे मध्यमे घटे |\nक्षेत्रतीर्थाब्धिशैलेभ्यः सूकराख्यबिलाद्गजात् || ४०० ||\n\nवल्मीकाद्वृषशृङ्गाच्च मृदमादाय पूरयेत् |\nशेषेष्वष्टसु चैकैकं षोडसे गन्धवारि च || ४०१ ||\n\nसहदेवी वचा चैव शतमूली शतावरी |\nकुमारी च गलूची च सिंही व्याग्री तथैव च || ४०२ ||\n\nद्वितीये मध्यमे कुम्भे विन्यस्य बहिरष्टके |\nएकैकं प्राक्क्रमेणैव षोडशे पूर्ववद्भवेत् || ४०३ ||\n\nन्यग्रोधोदुम्बराश्वत्थजम्बूबिल्वपलाशजैः |\nशिरीषमधुकोत्थैश्च त्वग्रसैर्मध्यमं घटम् || ४०४ ||\n\nतृतीये पूरयित्वाष्टौ व्यस्तैः षोडशपूर्ववत् |\nपलाशबिल्ववकुलकदम्बाम्रशिरीषजान् || ४०५ ||\n\nन्यग्रोधाश्वत्थजान् क्षिप्त्वा चतुर्थे पल्लवान् घटे |\nमध्यमेऽष्टासु च व्यस्तान् प्राग्वत् षोडश विन्यसेत् || ४०६ ||\n\nमल्लिकाजातिवकुलनन्द्यावर्तप्रियङ्गुजैः |\nपझचम्पककुन्दैश्च पुष्पैरापूर्य मध्यमम् || ४०७ ||\n\nकलशं पञ्चमव्यस्तैरष्टौ शेषांस्तु पूर्ववत् |\nसिद्धार्थं सर्षपं माषं रोचनां गोसमुद्भवाम् || ४०८ ||\n\nइन्द्रयवं वेणुयवं शमीश्यामाकबीजके |\nषष्ठे मध्यस्थिते कुम्भे न्यसेदष्टासु च क्रमात् || ४०९ ||\n\nव्यस्तानि तानि द्रव्याणि प्राग्वत् शेषांस्तु षोडश |\nतिलं वनतिलं चैव जीरकं कृष्णजीरकम् || ४१० ||\n\nअतसीं शतपुष्पां च कुठारच्छिन्नमेव च |\nऋषिबीजं च विन्यस्य मध्यकुम्भे तु सप्तमे || ४११ ||\n\nएकैकं बहिरष्टासु प्राग्वत् षोडशसु द्विज |\nषष्टिश्यामाकशालीनां नीवारस्य च तण्डुलम् || ४१२ ||\n\nदूर्वाकुशेन्द्रवल्लीनामङ्कुरान् पिप्पलस्य च |\nन्यसेन्मध्येष्टमेऽष्टासु व्यस्तानन्येषु पूर्ववत् || ४१३ ||\n\nकुशोदीच्येक्षुकाशानामुशीरशरपुङ्खयोः |\nअगर्वपामा र्गयोश्च मूलानि नवमे न्यसेत् || ४१४ ||\n\nकुम्भे मध्यस्थितेः ऽष्टासु व्यस्तानन्येषु पूर्ववत् |\nतुलस्याः कृष्णतुलस्याश्च ग्रन्थिवेणोरपिच्छदाः || ४१५ ||\n\nभृङ्गराजस्य बिल्वस्य शम्याः केतकि जातयोः |\nदशमे मध्यमेऽष्टासु व्यस्तान् शेषेषु पूर्ववत् || ४१६ ||\n\nमुस्तानगरमुस्ताख्यकन्दे कुवलयस्य च |\nकुमुदोत्पलयोश्चापि शीतलीयककन्दकम् || ४१७ ||\n\nकल्हारस्य कशेरोश्च कन्दे एकादशे क्षिपेत् |\nमध्ये कुम्मेषु चैतानि क्रमादन्येषु पूर्ववत् || ४१८ ||\n\nमुद्गमाषकनिष्पावशिम्बव्रीहियवाङ्कुरान् |\nआढकानां कुलुत्थानामङ्कुरान् द्वादशे क्षिपेत् || ४१९ ||\n\nमध्यकुम्भेऽष्टके व्यस्तान् प्राग्वत् षोडशसु द्विज |\nशङ्खापुष्पी सदाभद्रा विष्णुक्रान्त्येकफझयोः || ४२० ||\n\nबलायाः खरमञ्जर्याः सहायाश्च तथैव च |\nअङ्कुरान् सहदेव्याश्च यध्ये कुम्भे त्रयोदशे || ४२१ ||\n\nविन्यस्याष्टासु च व्यस्तानन्येषु प्राग्वदाचरेत् |\nश्वेतार्कं ब्रह्नदण्डीं च तथा ब्रह्नसुवर्चलाम् || ४२२ ||\n\nसरक्तां च विरक्तां च पृश्निपर्णीं स्थिरां तथा |\nपरण्डं चापि विन्यस्य मध्ये कुम्भे चतुर्दशे || ४२३ ||\n\nअष्टासु तानि व्यस्तानि प्राग्वदन्येषु विन्यसेत् |\nसुरभीं पझकिञ्जल्कं नागकेसरमेव च || ४२४ ||\n\nपत्रमेलात्वचं चैव लतां कस्तूरिकां तथा |\nजातीफलं च वै पञ्च दशमै मध्यसंस्थिते || ४२५ ||\n\nकुम्भे न्यस्याष्टके व्यस्तं शेषं पूर्ववदाचरेत् |\nसुवर्णं रजतं ताभ्रमायसं त्रपु सीसकम् || ४२६ ||\n\nआरं कांस्यं च विन्यस्य षोडशे मध्यसंस्थिते |\nकलशेऽष्टासु च व्यस्तं प्राग्वत् षोडशसु द्विज || ४२७ ||\n\nएवं द्रव्याणि विन्यस्य क्रमेण सुसमाहितः |\nतत आग्नेयकोणे तु देवस्याराधनार्थतः || ४२८ ||\n\nअर्घ्यादेर्द्रव्यनिचयं मधुपर्कं च विन्यसेत् |\nततो निरृतिकोणे तु सरिद्राशालिपिष्टके || ४२९ ||\n\nदूर्वामश्वत्थपत्रं च सिद्धार्थं च तथाक्षतम् |\nमाल्यानि पूर्वकुम्भं च न्यसेन्नीराजनार्थतः || ४३० ||\n\nतथाचोद्वर्तनार्थं च चूर्णं गोधूमशालिजम् |\nरजनीचूर्णसंमिश्रमीषत् पझकभावितम् || ४३१ ||\n\nचमषीं च खलिं चैव तथा च मुनिपुङ्गव |\nचन्दनं मुखलेपार्थं घृष्टकर्पूरभावितम् || ४३२ ||\n\nचम्पकैर्मुरमांसीभ्यां हरिबेरैः समन्वितम् |\nपिष्टमामलकं चैव शिरः स्नानार्थकं न्यसेत् || ४३३ ||\n\nपृथक् पृथक् च पात्रेषु ततो वायव्यकोणके |\nधौतवस्त्रं करण्डं च पुष्पमाल्यादिभाजनम् || ४३४ ||\n\nतत ईशानकोणे तु शलाकान्यायसानि तु |\nआयसा गुलिकाश्चैव तथा सन्दंशनं द्विज || ४३५ ||\n\nअन्यद्यदुपयोगि स्यात् स्थापयेत् तद्यथारुचि |\nएतदुक्तं समस्तं वा यथाभिमतकोणगम् || ४३६ ||\n\nमध्यैकाशीतिमध्यस्थनवके मध्यसंस्थिते |\nकुम्भे यजेद्वासुदेवं ततः प्रागादियोगतः || ४३७ ||\n\nदिक्स्थानां नवकानां तु मध्येषु प्रभवक्रमात् |\nचतुरो वासुदेवादीन् विदिक्स्थानां तु मध्यतः || ४३८ ||\n\nईशादिवह्निपर्यन्तं तानेवाप्यययोगतः |\nमध्यं शुद्धद्ककुम्मेषु सत्यं सर्वेषु पूजयेत् || ४३९ ||\n\nबहिर्दिङ्नवकानां तु शुद्धोदेषु च दिक्क्रमात् |\nसुपर्णं गरुडं चैव तार्क्ष्यं तु विहगेश्वरम् || ४४० ||\n\nवह्न्यादीशानपर्यन्तं नवकानां चतुष्टये |\nशुद्धोदेषु च तानेव क्रमेण परिपूजयेत् || ४४१ ||\n\nएकाशीतिषु दिक्स्थेषु पूर्वादिक्रमयोगतः |\nमध्यकुम्भेषु षट्त्रिंसशत्संख्यातेषु यथाक्रमम् || ४४२ ||\n\nपझनाभादयो विप्र देवा वेदविदन्तिमाः |\nपूज्या नवकयुक्त्या तु मध्यादिशानपश्चिमम् || ४४३ ||\n\nमध्ये शुद्धोदकुम्भेषु यजेत् कल्किकस्वरूपिणम् |\nवहिर्नवकशुद्धोदकलशेषु यजेत् प्रभुम् || ४४४ ||\n\nपातालशयनाख्यं तु पश्चादग्निदिगादितः |\nचतुर्षु कोणेष्वेकोनपञ्चाशन्नवकेषु च || ४४५ ||\n\nमध्येषु केशवादीनां क्रमात् त्रिकचतुष्टये |\nआद्यान् दिक्स्थेषु कुम्भेषु द्विदीयांस्तु चतुर्ष्वपि || ४४६ ||\n\nविदिक्स्थेषु तृतीयांश्च षट्कं षोडशके क्रमात् |\nचक्रादिवज्रपर्यन्तमस्त्रषोडशकं यजेत् || ४४७ ||\n\nकोणस्थेषु चतुष्केषु न्यसेच्छक्तिं ततःपरम् |\nऐन्द्री दक्षिणतः पञ्चविंशतौ प्रथमे यजेत् || ४४८ ||\n\nसर्वसम्पत्प्रदां लक्ष्मीं मध्यकुम्भेषु तद्बहि |\nअष्टास पुष्टि तद्बाह्य कान्ति षोडशके द्विज || ४४९ ||\n\nएमाद्येषु चान्येषु पञ्चविंशतिषु क्राम |\nप्रभादीना च शक्तीनां त्रिय् त्रिययं यजेत् || ४५० ||\n\nतत्रापि पञ्चदशमे बहिः षोडशके न्यसेत् |\nकिरीट मन्ति मे पञ्चविंशतौ त्रितयं यजेत् || ४५१ ||\n\nश्रीवत्सकौस्तुभं चापि वनमालां तथैव च |\nवासुदेवादिमन्त्रैस्तु वनमालान्तिमैः क्रमात् || ४५२ ||\n\nअष्टाविंशतिसंख्यं तु हुत्वाज्यं तु यथारुचि |\nपूर्णान् दत्वा ततः कुम्भान् संपातविधिना स्तृशेत् || ४५३ ||\n\nपिधाय चक्रिकाभिस्तु सर्वानुक्तक्रमेण तु |\nवासोभिश्छादयेत् पश्चान्नूतनैस्तु पृथक् पृथक् || ४५४ ||\n\nभूयः पूर्णाहुतिं दत्वा दिक्षु भूतबलिं हरेत् |\nमृदादिसर्वरत्नान्तमुद्धारक्रम इष्यते || ४५५ ||\n\nपूर्वं विष्णोर्नुकमिति मन्त्रेण च महामते |\nपूर्वादीशानपर्यन्तं मृत्कुम्भैरभिषिच्य च || ४५६ ||\n\nसर्वमृत्कलशेनैव मध्यस्थेन ततो बहिः |\nकुम्भैः षोडशभिर्विप्र प्रागादिक्रमयोगतः || ४५७ ||\n\nएवमेव क्रमः सर्वपञ्चविंशतिषु द्विज |\nप्रतद्विष्णुरि त्यनेन मूलाद्भिरभिषेचयेत् || ४५८ ||\n\nप्रतत्ते विष्णुवास इति कषायैरन्विताम्बुभिः |\nयस्य त्रिपूर्णे त्येतेन कलशैः पल्लवान्वितैः || ४५९ ||\n\nतदस्ये ति च मन्त्रेण पुष्पैरापूरितैर्घटैः |\nतावामिति च मन्त्रेण सिद्धार्थादिसमन्वितैः || ४६० ||\n\nप्रवः पान्तमि त्येतेन तिलाद्यन्वितवारिभिः |\nपरो मात्रे तिमन्त्रेण षष्ट्यादिद्रव्यवारिभिः || ४६१ ||\n\nन ते विष्णो रित्यनेन कुशमूलान्विताम्बुभिः |\nइरावती ति मन्त्रेण तुलस्यादिजलैस्ततः || ४६२ ||\n\nअतो देवे ति मन्त्रेण मुस्ताकन्दादिसंयुतैः |\nइदं विष्णुरि त्यनेन मुद्गाद्यङ्कुरपूरितैः || ४६३ ||\n\nत्रीणि पदे ति मन्त्रेण शङ्खपुष्पादिवारिभिः |\nविष्णोः कर्माणी त्यनेन श्वेतार्काद्यम्बुभिस्ततः || ४६४ ||\n\nतद्विष्णो रिति मन्त्रेण सुरभ्यादिजलैस्ततः |\nतद्विप्रास इत्यनेन स्नापयेल्लोहवारिभिः || ४६५ ||\n\nप्रागेकाशीतिकलशैः स्नापयेत् क्रमयोगतः |\nपूर्वादिमध्यपर्यन्तनवके स्नपनक्रमः || ४६६ ||\n\nऐन्द्रेण नवकेनादावुरुयज्ञाय इत्यृचा |\nइन्द्राविष्णू दृंहिते ति वह्निदिक्संस्थितेन च || ४६७ ||\n\nइयं मनीषे ति याम्येन नवकेनाभिषेचयेत् |\nवषट् ते विष्णुवासे ति नैरृतेन ततः परम् || ४६८ ||\n\nतिस्रोवाच इत्यनेन वारुणेन महामते |\nयोवर्ध ओषधि मन्त्रेण वायव्यनवकेन तु || ४६९ ||\n\nस्तरीरत्वदभवती ति सौम्येन नवकेन तु |\nईशानदिक्स्थितेनैव यस्मिन् विश्वेति चेत्यृचा || ४७० ||\n\nइदं वचः पर्जन्याये ति स्नापयेन्मघ्यमेन तु |\nयाम्येकाशीतिकलशैस्ततः संस्नापयेद्विभुम् || ४७१ ||\n\nसहस्रशीर्षं देव मिति मन्त्रपुरस्सरैः |\nसन्ततं सिराभि रितिपर्यन्तैश्च क्रमेण तु || ४७२ ||\n\nअष्टमन्त्रैर्मुनिश्रेष्ठ प्रागादिनवकाष्टकैः |\nएतैरेव समस्तैस्तु स्नापयेन्मध्यमेन तु || ४७३ ||\n\nएकाशीत्या तु वारुण्या कलशैरभिषेचयेत् |\nसमुद्रज्येष्ठा इत्यनेन पूर्वादिनवकेन तु || ४७४ ||\n\nवापीकूपतटाकाब्धिर्ह्रदवृष्टिसमुद्भवैः |\nया आपो दिव्या इति मन्त्रेणैवाभिषेचयेत् || ४७५ ||\n\nनद्यम्भसा स्नापनीत यासां राजे त्यृचा ततः |\nयासु राजे ति मन्त्रेण हिमतोयेन वै ततः || ४७६ ||\n\nसमुद्रज्येष्ठपूर्वैस्तु चतुर्भिर्मध्यमेन तु |\nततोऽभिषिञ्चेत् सौम्यैकाशीतिकुम्भैः क्रमेण तु || ४७७ ||\n\nयदिमा इति मन्त्रेण शाक्रेण नवकेन तु |\nयस्यौषधि रित्येतेन वह्निदिक्संस्थितेन तु || ४७८ ||\n\nसाकं यक्ष्मे ति याम्येन अन्यावो इति नैरृते |\nयाः फलिनी ति मन्त्रेण वारुण्यां नवकेन तु || ४७९ ||\n\nमुञ्चतु मा शपय्या दिति वायुदिङ्नवकेन तु |\nआपः पुनन्त्वित्य नेन सोमदिक्संस्थितेन तु || ४८० ||\n\nओषधीः सोमराज्ञी ति मन्त्रैणैशानकेन तु |\nया ओषधीस्सोमराज्ञी विष्ठिता इति मध्यतः || ४८१ ||\n\nततोऽग्न्येकोनपञ्चाशत्कलशैरभिषेचयेत् |\nगायत्र्या चैन्द्रषट्केन गन्धद्वारे ति याम्यतः || ४८२ ||\n\nपयस्वतीरोषधय इति षट्केन पश्चिमे |\nदधिक्राव्ण इत्यृचा सौम्यषटकेन तत्परम् || ४८३ ||\n\nसम्यक स्रवन्ति सरितः सूक्तेनैव घृतेन च |\nनैरृतैकोनपञ्चाशत्कलशैरभिषेचयेत् || ४८४ ||\n\nतेजोसी त्यादियजुषा तैलेन स्नापयेत्ततः |\nद्वादशाक्षरमन्त्रेण प्राक्क्रमेण गुडोदकेः || ४८५ ||\n\nतेजसीत्यादि मन्त्रेण वायौ तैलेस्तु सार्षपेः |\nद्वादशार्णाख्यमन्त्रेण सर्वैरिक्षुरसैस्ततः || ४८६ ||\n\nमधुवातादिभिर्मन्त्रैः कलशैर्मधुपूरितैः |\nपूर्वोदितेन मन्त्रेण नालिकेरजलैः क्रमात् || ४८७ ||\n\nतेनेवोष्णजलैः पश्चाद्वह्न्यादीशानपश्चिमम् |\nसुतप्तायोगुडक्षेपात् सञ्जातोष्णैस्तदैव तु || ४८८ ||\n\nउद्वर्तयेत्तयो देवं द्रपदा दीति मन्त्रतः |\nशिरस्यामलकं दद्या न्मानस्तोके ति मन्त्रतः || ४८९ ||\n\nप्रक्षाल्य शुद्धतोयैश्च बहुभिश्च सुगन्धिभिः |\nमध्यैकाशीतिकलशैस्ततः संस्नापयेत् क्रमात् || ४९० ||\n\nसहस्रशीर्षे त्यनया ऋचैन्द्रीनवकैर्घटैः |\nअष्टाभिरष्टदिक्संस्थैर्मघ्यमेन द्वितीयया || ४९१ ||\n\nद्वाभ्यां द्वाभ्यां तथा ऋघ्भां क्रमान्नवकसप्तकैः |\nपौरुषेण तु सूक्तेन समस्तेन शनैः शनैः || ४९२ ||\n\nस्नापयेद्देवदेवेशं मध्यस्थनवकेन तु |\nयद्वा सर्वस्य वशिन मित्याद्यैर्मनुभिः क्रमात् || ४९३ ||\n\nमहोपनिषदन्तस्थैः दिक्स्थितैः कलशाष्टकैः |\nएक एव नारायण इति मध्यगतेन तु || ४९४ ||\n\nयद्वा द्विषट्कमन्त्रेण सर्वकुम्भैः क्रमेण तु |\nमृदादि सर्वरत्नान्तं स्नापयेद्द्विजसत्तम || ४९५ ||\n\nउद्धार एवं कथितः श्रृणु कर्मक्रमं द्विज |\nप्रभाते तु कृतस्नानः कृतकौतुकमङ्गलः || ४९६ ||\n\nदेशिकेन्द्रस्तथान्यैश्च देशिकैश्च समन्वितः |\nप्रासादं संप्रविश्याथ नित्यं निर्वर्त्य पूर्ववत् || ४९७ ||\n\nयागमण्डपमासाद्य रजोभिः पूर्य मण्डलम् |\nकुम्भमण्डलयोरिष्ट्वा प्रासादं संप्रविश्य च || ४९८ ||\n\nततस्त्वर्घ्यादिभिर्भोगैः मूलबिम्वं तु पूजयेत् |\nतस्मात् स्नपनबिम्बे तु समावाह्य तथैव च || ४९९ ||\n\nइष्ट्वालंकृत्य विविधैर्वस्त्रैर्माल्यैश्च भूषणैः |\nशिबिकादौ समारोप्य सर्वालङ्कारसंयुतम् || ५०० ||\n\nपूर्वोक्तवर्त्मना विप्र निनयेत् स्नानमण्डपम् |\nस्नानपीठे समारोप्य पूर्वोदितविधानतः || ५०१ ||\n\nयथाक्रमं समभ्यर्च्य यावदात्मनिवेदनम् |\nततस्तु देवदेवस्य कुर्यात् कौतुकबन्धनम् || ५०२ ||\n\nदेवस्य पुरतः कुर्याच्छकृता मण्डलं शुभम् |\nपिष्टचूर्णैरलंकृत्य न्यसेत् कोणेषु पालिकाः || ५०३ ||\n\nव्रीहिभिः पीठिकां कृत्वा तदूर्ध्वं विनिवेशयेत् |\nहैमं वा राजतं पात्रं पूरितं शालितण्डुलैः || ५०४ ||\n\nस्वारिमानैस्तदर्धैर्वा ताम्बूलैश्च विभूषितम् |\nतदूर्ध्वे विन्यसेत् सूत्रं पट्टजं तु चतुर्गुणम् || ५०५ ||\n\nमन्त्रयित्वास्त्रमन्त्रेण संपूज्य कुसुमैरपि |\nतत् पात्रं शिरसि स्थाप्य परिचर्यापरस्य च || ५०६ ||\n\nशिष्यस्य मण्डपं पश्चाच्चतुष्कुर्यात् प्रदक्षिणम् |\nसर्वमङ्गलसंयुक्तं प्रासादाभ्यन्तरे यदि || ५०७ ||\n\nप्रथमावरणे वापि द्वितीयावरणेऽथवा |\nप्रदक्षिणचतुष्कं तु कुर्याद्वा संकटे द्वयम् || ५०८ ||\n\nदेवस्याग्रे तु तत्पात्रमाधारस्योपरि न्यसेत् |\nकृत्वा पुण्याहघोषं तु देवमर्घ्यादिभिर्यजेत् || ५०९ ||\n\nततः प्रतिसरं चेष्ट्वा गन्द्यधूपाधिवासितम् |\nकौतुकं देवदेवस्य बन्धयेद्दक्षिणे करे || ५१० ||\n\nसंपूज्यार्ग्यादिभिर्भूयस्ताम्बूलैस्तोषयेद्द्विजान् |\nदीक्षितान् वैष्णवांश्चापि देशिकेन्द्रपुरस्सरान् || ५११ ||\n\nआचार्यः स्वयमादद्यात्तदर्धं तण्डुलादिकम् |\nएवं सर्वेषु यागेषु कार्यं कौतुकबन्धनम् || ५१२ ||\n\nकुम्भानां विहितं कर्म न कृतं यदि व पुरा |\nकया त्वनुपपत्या तु तदा तत् सर्वमाचरेत् || ५१३ ||\n\nस्नानासनोदितैर्भोगैः मुखलेपान्तिमैः क्रमात् |\nपूजयित्वा ततः कुम्भैः स्नापयेदुक्तवर्त्मना || ५१४ ||\n\nसर्वेषामपि कुम्भानां स्नानशेषं तु पूरयेत् |\nघटान्तरं तु द्रव्याणामन्तरान्तरयोगतः || ५१५ ||\n\nशुद्धाम्भसा स्नापयित्वा वस्त्रेणार्घ्यादिभिर्यजेत् |\nएवं सुस्नाप्य विधिवद्रजनीचूर्णपूरितैः || ५१६ ||\n\nकौतुकोक्तेन मार्गेण पुरस्तादधिवासितैः |\nपञ्चविंशतिभिः कुम्भैर्नवभिः पञ्चभिस्तु वा || ५१७ ||\n\nएकेन वापि तच्चूर्णं द्विषट्कब्रह्नविद्यया |\nप्रदद्यान्मूर्घ्निदेवस्य भूयश्चार्घ्यादिभिर्यजेत् || ५१८ ||\n\nसर्वाङ्गं परिमृज्याथ भक्तानां मूर्घ्नि दापयेत् |\nविष्वक्सेनस्य दत्वा तु तन्मन्त्रेण ततो द्विज || ५१९ ||\n\nसहस्रधारास्नपनमाचरेच्छद्धवारिभिः |\nसवन्दनादिकं दत्वा ततः पीठात्ततः प्रभुम् || ५२० ||\n\nअलङ्कारासनं नीत्वा आसनादिक्रमाद्यजेत् |\nभोगैः सांस्पर्शिकैः प्राग्वद्विविधैरौपचारिकैः || ५२१ ||\n\nहृदयङ्गमसंज्ञैश्च विचित्रैश्च मनोहरैः |\nएवं द्विजप्रदानान्तं होमान्तं वा प्रपूज्य च || ५२२ ||\n\nशिबिकादौ समारोप्य पूर्ववत् संप्रवेशयेत् |\nप्रदक्षिणक्रमेणैव प्रासादाभ्यन्तरं ततः || ५२३ ||\n\nतत्रावरोप्य तद्बिम्बं स्वस्थाने सन्निवेश्य च |\nइष्ट्वाचार्घ्यादिभिर्भोगैः मूलबिम्बं तथैव च || ५२४ ||\n\nसमार्प्य च कृतं कर्म कुर्याच्चैव विसर्जनम् |\nततश्चौत्सवबिम्बं तद्विचित्रैर्वसनैस्तथा || ५२५ ||\n\nततश्चोत्सवबिम्बं तद्विचित्रैर्वसनैस्तथा |\nअनेकैर्भूषणै रम्यैर्माल्यैश्च सुसुगन्धिभिः || ५२६ ||\n\nअलंकृत्य समारोप्य शिबिकां संप्रवेशयेत् |\nआस्थानमण्डपं सम्यगुत्सवोदितवर्त्मना || ५२७ ||\n\nतत्रावरोप्य यानाच्च सौवर्णे वितते शुभे |\nभद्रासनेऽथवा विप्र विचित्रास्तरणान्विते || ५२८ ||\n\nयथाक्रमोदितेनैव वर्त्मना संप्रपूजयेत् |\nसांस्पर्शादिकैर्भोगैर्विविधैस्तु विशेषतः || ५२९ ||\n\nमहाहविर्निवेद्याथ कृत्वा सर्वं क्रमेण तु |\nद्विजप्रदानपर्यन्तमग्नौ सन्तर्पयेत् क्रमात् || ५३० ||\n\nसमर्पणादिकं सर्वं कृत्वा देवं जगत्पतिम् |\nसमारोप्य च यानादौ सर्वमङ्गलसंयुतम् || ५३१ ||\n\nप्रवेशयेत्तु प्रासादं यानादेरवरोप्य च |\nस्वस्थाने सन्निवेश्याथ अर्घ्यगन्धादिभिर्यजेत् || ५३२ ||\n\nमूलबिम्बं तथाभ्यर्च्य कृतं कर्म समर्पयेत् |\nस्नानशेषेण तोयेन कुम्भस्थेन क्रमेण तु || ५३३ ||\n\nद्वारस्थान् सकलान् देवांस्तथा चावरणस्थितान् |\nबलिदानक्रमेणैव संप्रोक्ष्य परिपूज्य च || ५३४ ||\n\nबलिं च दत्वा शेषेण गणेशमभिषिच्य च |\nपूजयेदर्घ्यगन्धाद्यैरथवा ह्यनुकल्पके || ५३५ ||\n\nपूजावसाने देवस्य स्नपनव्यक्तिगस्य तु |\nप्रोक्षणं देवतानां च गणेशस्याभिषेचनम् || ५३६ ||\n\nआचरेत् क्रमयोगेन यजमानस्ततो द्विज |\nआचार्यान् साधकांश्चैव तोषयेद्विविधैर्धनैः || ५३७ ||\n\nअन्यांश्च वैष्णवान् सर्वान् यथाशक्ति च तोषयेत् |\nअनिवारितमन्नाद्यं सार्वजन्यं तु कारयेत् || ५३८ ||\n\nएवमेव हि सर्वेषु स्नपनेषु क्रियाक्रमः |\nप्रोक्षणं परिवाराणां बलिदानं च वर्जयेत् || ५३९ ||\n\nमहाहविर्विधानं च विभवे सति कल्पयेत् |\nप्रधानादिक्रमेणैव स्नपनानां तु पञ्चकम् || ५४० ||\n\nकुर्यान्नित्यविधौ विप्र तथा नैमित्तिकेऽपि च |\nततस्तु सूक्ष्मसूक्ष्मादिस्थूलस्थूलान्तपञ्चकम् || ५४१ ||\n\nचातुरात्म्यादिदेवानां कार्यं स्थापनकर्मणि |\nअयने विषुवे चैव ग्रहणे सोप्रसूर्ययोः || ५४२ ||\n\nस्नपनं मुख्यकल्पे तु कुर्यादाद्योत्तमोत्तमम् |\nअनुकल्पे तु तन्मध्यं तन्न्यूनादि चतुष्टयम् || ५४३ ||\n\nअयनद्वयमध्यस्थसंक्रान्तिद्विचतुष्टये |\nआवृत्तिक्रमयोगेन कल्पयेन्मुनिपुड्गव || ५४४ ||\n\nउत्सवारम्भदिवसे तदन्ते च समारभेत् |\nअधमोत्तमसंज्ञं तु तन्मध्यं वानुकल्पके || ५४५ ||\n\nमहाहविर्विधाने तु तन्न्यूनं तु समाचरेत् |\nदेशकालानुरूपेण द्वितीयं नवकं तु वा || ५४६ ||\n\nतृतीयं वा चतुर्थं वा कल्पयेत्तु यथाक्रमम् |\nप्रायश्चित्तेषु कार्येषु सर्वाण्येतानि कल्पयेत् || ५४७ ||\n\nतेषु स्नपनभेदं तु वक्ष्याम्युपरि विस्तृतम् |\nस्नपनानां विधानं तु दिव्यशास्त्रोक्तवर्त्मना |\nयथावत् कथितं सम्यक्किमन्यच्छ्रोतुमिच्छसि || ५४८ ||"
}