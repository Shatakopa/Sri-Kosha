{
    "filename": "Pārameśvara-8.txt",
    "content": "श्रीः |\n\nअष्टमोऽध्यायः |\n\nसनकः |\nभगवन् मुनिशार्दूल सर्वज्ञ वदतां वर |\nगरुडप्रमुखानां यदर्चनं प्रागुदीरितम् || १ ||\n\nतदिदानीं विशेषेण विस्तरेण प्रकाशय |\nशाण्‍डिल्यः |\nश्रृणु वक्ष्यामि ते सम्यग्गरुडस्यार्चनं पुरा || २ ||\n\nयेन विज्ञातमात्रेण वाञ्छितं साधकोऽश्नुते |\nविष्णोःसङ्कर्षणाख्यस्य विज्ञानबलशालिनः || ३ ||\n\nमूर्तिर्ज्ञानबलाख्या या सर्वाधारस्वरूंपिणी |\nमहिमेति जगद्धातुर्विज्ञोयो विहगेश्वरः || ४ ||\n\nसर्वरोगभयघ्नश्च क्षेपकः सर्वविद्विषाम् |\nततस्तमर्चयेन्नित्यं प्रासादे स्थाप्य मन्त्रवित् || ५ ||\n\nप्राङ्कणे प्रथमे वाऽथ द्वितीये मूलमन्दिरात् |\nअग्रदेशे प्रकुर्वीत प्रासादं मण्टपाकृतिम् || ६ ||\n\nचतुर्द्वारसमोपेतं वर्गत्रयसमन्वितम् |\nवर्गषट्कान्वितं वाथ सर्वालङ्कारशोभितम् || ७ ||\n\nमूलगेहात्रिभागोच्चमर्धोच्चं वा सुविस्तरम् |\nतस्मिन् ब्राह्नेऽथ दिव्ये वा दिव्ययुक्तेऽथ मानुषे || ८ ||\n\nसंस्थाप्य लोहजां वाथ शैलीमर्चां यथोदिताम् |\nत्रिकालमर्चयेन्नित्यं मुख्यमूर्त्यर्चनान्तिमे || ९ ||\n\nतद्विधानं विशेषेण मन्त्रपूर्वं श्रृणु क्रमात् |\nप्रणवं पूर्वमुद्धृत्य पक्षिशब्दमनन्तरम् || १० ||\n\nपञ्चाक्षरो महामन्त्रः स्वाहान्तः संप्रकीर्तितः |\nमन्त्रार्णानि सबिन्दूनि प्रागोङ्कारान्वितानि च || ११ ||\n\nसमुच्चार्याथ तुर्यान्तैर्ज्ञानाद्यैश्च हृदादिभिः |\nअनेत्रैरस्त्रपर्यन्तैरङ्गानीत्यवधारय || १२ ||\n\nप्राङ्मूलमन्त्रमद्याद्यव्यत्ययाद्विषहा भवेत् |\nसोऽयं मन्त्रः समाख्यातस्त्रिदशैरपि दुर्लभः || १३ ||\n\nपञ्चाक्षर इति ख्यातो गारुढो मुनिसत्तम |\nपञ्चाङ्गानि यथापूर्वमक्षरैः स्युः सबिन्दुकैः || १४ ||\n\nसाङ्गेनानेन मन्त्रेण स्थापनीयो विधानतः |\nमूलालयगते बिम्बे सुस्थिते वाथ यानगे || १५ ||\n\nस्थितैव गारुडी मूर्तिर्याने वा गमनोन्मुखी |\nशयने चासने चैव त्वासीना वाथ सुस्थिता || १६ ||\n\nद्वारावरणदेवानां ध्यानाध्याये विशेषतः |\nध्वजारोहेऽपि सुव्यक्तं लक्षणं चास्य वक्ष्यते || १७ ||\n\nएवं ज्ञात्वा यथाकालं तन्मन्त्रनिरतो द्विज |\nस्नात्वा तदीयमन्त्रेण कृतपादावनेजनः || १८ ||\n\nउपस्पृश्य यथान्यायं प्रासादं संप्रविश्य च |\nस्वासने सुखमासीनः प्राड्मुखो वाप्युदड्मुखः || १९ ||\n\nकरशुद्धिं च दिग्बन्धं प्राणायामं समाप्य च |\nभूतशुद्धिं च विधिवन्मन्त्रविन्यस्तविग्रहः || २० ||\n\nपक्षीशमुद्रां बद्ध्वाथ हृदयाम्भोरुहोदरे |\nस्वानन्दधामनिष्ठस्य देवस्य चतुरात्मनः || २१ ||\n\nसंकर्षणांशात् संपूर्णविज्ञानबलसंकुलात् |\nअवतार्यामृनैर्भोगैर्जपान्तं प्राग्वदर्च्य च || २२ ||\n\nततो मूर्तैर्यजेद्बाह्यैः प्रागुक्तैर्भोगसंचयैः |\nपात्रशिष्टैश्च देवान्नैः साधितैः पृथगेव वा || २३ ||\n\nतदर्थं कल्पयेत् प्राग्वदर्घ्याद्यं पात्रपञ्चकम् |\nद्वितयं चाथवैकस्मिन् पाद्यं स्नानीयवारि च || २४ ||\n\nअर्घ्याचामे तदन्यस्मिन्नेकस्मिन् सकलं तु वा |\nप्राग्वत् स्वदेहविन्यस्तान् मन्त्रानभ्यर्च्य मन्त्रवित् || २५ ||\n\nअर्घ्याद्यैर्धूपपर्यन्तैस्ततो द्वारचतुष्टये |\nवास्त्वीशं क्षेत्तनाथं च द्वारलक्ष्मीं स्वमन्त्रतः || २६ ||\n\nचण्डाद्यं च गणं प्राग्वदासनं कल्पयेत् ततः |\nशेषपूर्वं च धर्माद्यमष्टकं वा द्विरष्टकम् || २७ ||\n\nकालचक्रं तदूर्ध्वे तु सरोजाद्यं चतुष्टयम् |\nसमब्यर्च्य च गन्धाद्यैर्गणनाथादिकानपि || २८ ||\n\nहृत्पजकर्णिकामध्ये मानसैरर्चितं पुरा |\nस्वविद्यया समावाह्य स्वस्थानाद्बिम्बहृत्कजे || २९ ||\n\nसकलीकृत्य विधिवदङ्गलाञ्छनभूषणैः |\nसत्याख्यया दक्षिणतो बलशक्त्या स्वरूपया || ३० ||\n\nगणित्रकं च मन्दारकुसुमस्तबकं तथा |\nकलशं चामृताधारं फणीन्द्रं दक्षिणादितः || ३१ ||\n\nविन्यसेल्लाञ्छनान्येवं किरीटं वनमालिकाम् |\nअनन्तादीनि नागानि न्यस्यानि तदनन्तरम् || ३२ ||\n\nशक्तिः प्रागुदिता तस्य बलधर्मस्वरूपिणी |\nपक्षीशमुद्रां सन्दर्श्य लययागं समाचरेत् || ३३ ||\n\nभोगयागश्च कर्तव्यः पझपीठतलोपरि |\nप्रागादिपझपत्रेषु हृदयादीनि पूर्वत् || ३४ ||\n\nविदिक्पत्रेषु चैवास्त्रमेषां वर्णानि पूर्ववत् |\nरूपलावण्यभूषाद्यैर्मूलमन्त्रशरीरवत् || ३५ ||\n\nअग्नीशरक्षोवायव्यकोणेषु विहगेशितुः |\nचतुष्टयं गणित्राद्यं किरीटं वनमालिकाम् || ३६ ||\n\nपुरस्तात् पृष्ठतो न्यस्य दक्षिणोत्तरयोस्तथा |\nचतुष्टयं क्रमेणैव शेषाद्याः पन्नगेश्वराः || ३७ ||\n\nदक्षिणे विहगेशस्य सत्याख्या कर्णिकोपरि |\nप्राणापानसमानोदानव्यान प्राणरूपिणः || ३८ ||\n\nमध्यस्थस्य खगेशस्य बहिः प्रागादितः क्रमात् |\nसत्यः सुपर्णो गरुडस्तार्क्ष्यश्च विहगेश्वरः || ३९ ||\n\nपञ्चात्मकस्य प्राणस्य विकारस्त्वेष पञ्चधा |\nसत्याद्या दिक्षु चत्वारः कोणेषु विहगेश्वरः || ४० ||\n\nद्यानमेषां विशेषेण समाकर्णय साम्प्रतम् |\nआचाङ्घ्रिगोचरात् सर्वो यस्य देहस्तु पौरुषः || ४१ ||\n\nद्विभुजस्तुहिनाभस्तु स सत्यः प्राणदैवतम् |\nसुपर्णः पझरागाभो निर्मलः स्वर्णलोचनः || ४२ ||\n\nगरुडः काञ्चनाभस्तु कुटिलभ्रवरुणेक्षणः |\nकेकराक्षस्तु तार्क्ष्यो वै प्राबृड्जलदसन्निभः || ४३ ||\n\nद्रवत्कनकनेत्रस्तु शबलाभस्तु पञ्चमः |\nचतुर्भुजाः सुपर्णाद्याः सौम्यरूपा ह्यनाकुलाः || ४४ ||\n\nपतत्रिचरणाः सर्वे पक्षमण्डलमण्डिताः |\nलम्बोदराः सुपीनाङ्गाः कुण्डलाद्यैर्विभूषिताः || ४५ ||\n\nकुटिलभ्रूसुवृत्ताक्षा वक्र तुण्डाः सिताननाः |\nअपानादिसमीराणामाधिपत्येन संस्थिताः || ४६ ||\n\nमहाबला महाकाया रक्ततुण्‍डोऽत्र पञ्चमः |\nस्वस्वाङ्गुष्ठद्वयप्रोतगणित्रोभयपाणिना || ४७ ||\n\nपुष्पाञ्जलिधराः सर्वे मुख्येन विहगोत्तमाः |\nसुपर्णः पश्चिमाभ्यां तु पाणिभ्यां दक्षिणादितः || ४८ ||\n\nमन्दारपुष्पस्तबकं दधद्विस्मयमुद्रिकाम् |\nतथाविधाभ्यां गरुडस्ते धत्ते व्यत्ययेन तु || ४९ ||\n\nतार्क्ष्यः पश्चिमयोर्नित्यं धत्ते दक्षिणवामयोः |\nकद्रूं तथाऽमृतं कुम्भं पञ्चमो विहगेश्वरः || ५० ||\n\nदक्षिणेन सुधाकुम्भं वामेन तु फणीश्वरम् |\nनित्योदितस्य व्यूहस्य तथा शान्तोदितस्य च || ५१ ||\n\nप्राणापानादिवायूनां पञ्चानामपि नामभाक् |\nगरुडः परिवारत्वे ध्वजत्वेपि विशेषतः || ५२ ||\n\nयोजनीयस्तथान्येषु सषुप्त्यादिपदेषु तु |\nवासुदेवादिमूर्तीनां चतुर्णां क्रमशस्त्वमी || ५३ ||\n\nसत्याद्यास्तार्क्ष्यपर्यन्तास्तत्तन्मूर्त्यन्तरेषु तु |\nत्रिषु त्रिषु समादेयाः सत्याद्याः केशवादिषु || ५४ ||\n\nपझनाभादिमूर्तीनां पञ्चमो विहगेश्वरः |\nपरात्परपरव्यूह व्यूहान्तरतनोर्विभोः || ५५ ||\n\nप्रादुर्भावतनोश्चापि जगद्रक्षणकाङ्क्षिणः |\nखगानां कारणत्वाच्च प्रागुक्तो वा खगेश्वरः || ५६ ||\n\nइति ते गारुडव्यूहप्रभावः संप्रकीर्तितः |\nकुमुदाद्यास्ततो बाह्ये शक्राद्यास्तद्बहिः क्रमात् || ५७ ||\n\nतर्द्बहिः कुमुदादीनां भूतेशाश्चोत्कटादयः |\nगणशः पूजनीया वा तदग्रे बलिण्डले || ५८ ||\n\nमहापीठेऽथवा पूज्या गरुडस्यानुयायिनः |\nपालयन्तश्च तद्भक्तान् दिव्यान्यायतनान्यपि || ५९ ||\n\nध्यात्वैवमर्चनं कुर्यादासनाद्यैर्यथोदितैः |\nचतुष्षष्ट्युपचारैर्वा द्वात्रिंशद्भिस्तु वेतरैः || ६० ||\n\nषोडशैरुपचारैर्वा मुख्यमद्याधमक्रमात् |\nतन्निवेदितमन्नाद्यं नराणां रोगिणां सदा || ६१ ||\n\nवन्ध्यानां वनितानां च जयेच्छूनां च भूभुजाम् |\nविषोपहतवेषाणां प्रदद्यात् संविभज्य च || ६२ ||\n\nआर्द्रायां प्रतिमासं तं विशेषेणैवमर्चयेत् |\nउत्सवेषु विशेषेण भ्रामयेदुत्सवार्चया || ६३ ||\n\nइति सम्यक् समाख्यातं गरुडस्यार्चनं परम् |\nइतः परं यच्छ्रोतव्यं तद्वदस्व मुनेऽधुना || ६४ ||\n\nसनकः |\nमुने सकलधर्मज्ञ भगवन् भक्तवत्सल |\nविष्वर्क्सेनस्य विघ्नारेः पूजनं विहितं पुरा || ६५ ||\n\nतद्विधानं विशेषेण वद सानुग्रहो यदि |\nशाण्डिल्यः |\nपौष्काराख्ये महाशास्त्रे पुरा पुष्करजन्मनः || ६६ ||\n\nविष्वक्सेनार्चनं प्रोक्तं यथावच्छृणु तन्मुने |\nपौष्कर उवाच |\nकिमर्थमाह भगवन् विघ्नोच्छेदकरं प्रभुम् || ६७ ||\n\nसमस्तविघ्ननाथानां परमं कारणं च यः |\nविष्वक्सेनस्तु यष्टव्यो भोगभूमिगतेऽच्युते || ६८ ||\n\nकैर्द्रव्यैः केनविधिना किं करोत्यभिपूजितः |\nश्रीभगवानुंवाच |\nभविनां भाविनो विग्नाः सद्धर्मविनिवारकाः || ६९ ||\n\nन यागयज्ञधर्माद्यैर्मन्ये संसारिणां शुभम् |\nतत्प्रवृत्तौ तु ये विग्नाः प्रोत्साहविनिवारकाः || ७० ||\n\nव्यपयान्ति च ते सर्वे चक्रज्वालाभयार्दिताः |\nप्रागार्जितेन केनापि कर्मणा द्विज साम्प्रतम् || ७१ ||\n\nअनुभुङ्क्ते फलं यागाद्द्विविधं चाग्रतःस्थितम् |\nतस्य संरक्षणार्थं तु विष्वक्सेनः सदैव हि || ७२ ||\n\nकाले यागावसानाख्ये द्वितीयेऽवसरेऽथवा |\nकृत्वा निर्व्याकुलं चित्तं यष्टव्यः फलसिद्धये || ७३ ||\n\nयागनिर्वर्तनाच्छेषैरम्लानैरर्घ्यपूर्वकैः |\nउपचारमयैर्भोगैः सर्वैराभरणादिकैः || ७४ ||\n\nनैवेद्यैर्मधुपर्काद्यैर्मुख्यमूर्तेर्निवेदितैः |\nद्विजप्रदानशिष्टैस्तु स्वयं प्राशनवर्जितैः || ७५ ||\n\nतथा चर्वन्तरस्थैश्च ह्यपरेभ्योऽनिवेदितैः |\nसंस्कृतैरूष्मणोपेतैर्मधुराज्यपरिप्लुतैः || ७६ ||\n\nपैष्कर उवाच |\nक एषोऽतुलवीर्यो हि यस्य दूराद्द्रवन्ति च |\nविघ्ना निमेषमात्रेण त्रैलोक्योन्मूलनक्षमाः || ७७ ||\n\nश्रीभगवानुवाच |\nकालवैश्वानराख्या या मूर्तिस्तुर्यात्मनो विभोः |\nस एव द्विजदेवास्यो विष्वक्सेनः प्रकीर्तितः || ७८ ||\n\nस्थित आहवनीयादिभेदेन मखयाजिनाम् |\nऋक्पूतं हुतमादाय तर्पयत्यखिलं जगत् || ७९ ||\n\nएवं मन्त्रमयाद्यागात् सात्विकाद्ब्रह्नभावितात् |\nसंप्राप्य गुरुमूर्तेर्बै प्रापणं मन्त्रसंस्कृतम् || ८० ||\n\nअनाहुतामराणां च सर्वलोकनिवासिनाम् |\nस्वयं संविभजत्याशु तदनुग्रहकाम्यया || ८१ ||\n\nज्ञात्वैवं तस्य माहात्म्यं व्यक्तिस्थं फलसिद्धये |\nत्रिसन्ध्यं नित्यपूजायां बल्यन्ते तं समर्चयेत् || ८२ ||\n\nवत्सरोत्सवपूर्वेषु तथा वैशेषिकेष्वपि |\nव्यक्त्याद्याधारभूतेषु क्रमात् कृत्वा पुरार्चनम् || ८३ ||\n\nकेवलं वाथ होमान्तं स्वशक्त्या विभवेन वा |\nविस्तरेणाथवा शश्वत्ततः कमलसंभव || ८४ ||\n\nकृत्वा पर्णपुटे तोयं पात्रे वा कलशेऽव्रणे |\nतमात्मनोत्तरे भागे ह्यर्चयित्वा निवेद्य च || ८५ ||\n\nअथापरस्मिन् बाण्डे तु तदस्त्रपरिमन्त्रिते |\nनैवेद्याद्भागमादाय तथा चर्वन्तरस्थितात् || ८६ ||\n\nओदनादंशमुद्धृत्य दध्याज्यव्यञ्जनैः सह |\nसमालभनपुष्पार्ध्यकुशाम्बुपरिभावितम् || ८७ ||\n\nतद्धृन्मन्त्रेण बहुशो ह्यभिमन्त्र्याब्जसंभव |\nतन्मूलमन्त्रमुच्चार्य ध्यानभावनयान्वितम् || ८८ ||\n\nप्राक्सन्निवेशिते भाण्डे समुत्कीर्य पिधाय तत् |\nप्रणवाष्टकजप्तं वा तन्नाम्ना सह पौष्कर || ८९ ||\n\nएकं वै सोदकं पात्रं सनैवेद्यं जलाप्लुतम् |\nसर्वत्र सर्वदा यागे कुर्यात् प्राग्विधिना विना || ९० ||\n\nतच्चापि क्ष्मातले कूपे तटाकादौ तु चोत्किरेत् |\nनोपभोगं यथा याति काकादिष्वब्जसंभव || ९१ ||\n\nयस्मात् सन्मन्त्रपूतं तत् प्राधान्येनाभिवर्धते |\nअतो निषिद्धः पापानामपापानां विशेषतः || ९२ ||\n\nज्ञात्वैवं यत्रतो मन्त्री तन्मन्त्रेण समर्चयते |\nसार्ङ्गं मन्त्रमतो वक्ष्ये यथावदवधारय || ९३ ||\n\nआक्रान्तमनलेनैव प्राणाख्यं बीजनायकम् |\nत्रैलोक्त्यैश्वर्यदोपेतमूर्जोपरि गतं तु तत् || ९४ ||\n\nततो वाराहमादाय भूधरव्योम भूषितम् |\nविष्वक्सेनाय तदनु सनमस्कं पदं न्यसेत् || ९५ ||\n\nप्रणवाद्यो ह्ययं मन्त्रो विष्वक्सेनस्य कीर्तितः |\nपूर्वबीजं हि यच्चास्य ऊकारस्वरवर्जितम् || ९६ ||\n\nआकाराद्यैश्च षड्दीर्घैर्भिन्नमङ्गगणं नयेत् |\nप्रणवेन स्वनाम्नाथ जातिभिष्षड्भिरन्वितम् || ९७ ||\n\nनमस्स्वाहादिभिश्चायं विष्वक्सेनस्य अङ्गकः |\nसाङ्गेनानेन मन्त्रेण प्रतिष्ठाप्यो विधानतः || ९८ ||\n\nप्रथमावरणे वाथ द्वितीयावरणेऽथवा |\nईशानसोमदिङ्मध्ये प्रासादे दक्षिणामुखे || ९९ ||\n\nमूलालयोच्चान्नीचे तु कल्पिते गर्भमन्दिरे |\nब्रह्नस्थानेऽथवा दिव्ये मूलबेरांशमानतः || १०० ||\n\nकल्पितस्य शिलादारुलीहपूर्वैस्तु वस्तुभिः |\nपूजनं मुख्यकल्पं स्यादनुकल्पेऽग्रमण्टपे || १०१ ||\n\nप्रागुक्तकोणभूभागे मेखलात्रयनिर्मिते |\nपीठेऽवतार्य गगनादमूर्तं मूर्तमेव वा || १०२ ||\n\nकेबलं बलिदानेन तर्पयेदुदकेन च |\nचतुस्स्थानावतीर्णस्य मण्डलादिषु वृत्तिषु || १०३ ||\n\nपरव्यूहादिरूपस्य देवस्य यजनावधौ |\nप्रासादान्तर्गतस्यापि स्वस्थानस्थस्य मण्टपे || १०४ ||\n\nपूजनं विधिवत् कार्यमारम्भदिवसादितः |\nसर्वकर्मावसाने तु मण्डलादिगते विभौ || १०५ ||\n\nस्वे स्वे धाम्नि विसृष्टे तु ध्यात्वा मण्डलमध्यतः |\nपूजयेद्विधिवन्मन्त्री द्वितीये वासरेऽपि च || १०६ ||\n\nभगवद्यजनार्थं तु प्रासादस्थं विशेषतः |\nयथाविधि समब्यर्च्य नैवेद्यैस्तन्निवेदितैः || १०७ ||\n\nअर्घ्याद्यैरखिलैरन्यैस्ताम्बूलाद्यैश्च नित्यशः |\nजलस्थलादिनिलयांस्तद्भूतांश्चाथ तर्पयेत् || १०८ ||\n\nप्रासादस्थस्य तस्याथ देहमानानुसारतः |\nकृत्वा हेमादिभिर्द्रव्यैर्विशेषार्यां विधानतः || १०९ ||\n\nउग्रां वा शान्तरूपां वा विघ्नविध्वंसनक्षमाम् |\nचतुर्भुजां वा द्विभुजामासीनां वा समुत्थिताम् || ११० ||\n\nद्विभुजस्य चतुर्हस्तामन्यथा वा प्रकल्पिताम् |\nवैशेषिकेषु प्राप्तेषु पूजयेदुत्सवार्चया || १११ ||\n\nमृगयाद्युत्सवे प्राप्ते यत्र यत्र व्रजेत् प्रभुः |\nतत्र तत्र नयेदेनं निर्विध्नफलसिद्धये || ११२ ||\n\nध्यानमस्य प्रवक्ष्यामि यथावच्छृणु सत्तम |\nनवदूर्वाङ्कुराभं च त्वीषत्पित्तलकान्तिभृत् || ११३ ||\n\nचतुर्दंष्ट्रं चतुर्बाहुं चतुष्किष्कुं चतुर्गतिम् |\nपूर्णाङ्गं केसरिस्कन्धं पृथूरस्थलराजितम् || ११४ ||\n\nदक्षिणावर्तनिम्नेन नाभिरन्ध्रेण शोभितम् |\nआजानुबाहुं श्रीमन्तं पिर्ङ्गलार्जिर्जटाधरम् || ११५ ||\n\nद्रवत्कनकपिङ्गाक्षं चिपिटं पृथुनासिकम् |\nसितदीर्घनखश्रेणीशोभितं कुटिलभ्रुवम् || ११६ ||\n\nविस्तीर्णगण्डवदनं बालेन्दुकुटिलोपमैः |\nनवकिंश्वरुणाकारैर्लोमैः संपूर्णविग्रहम् || ११७ ||\n\nशोभनेन प्रलम्बेन पृथुना प्रोन्नतेन च |\nमाणिक्यकुण्डलाढ्येन युक्तं श्रोत्रद्वयेन तु || ११८ ||\n\nमकुटेनोन्नतेनैव हाराद्यैरुपशोभितम् |\nचित्रकौशेयवसनं विचित्रस्रग्विमण्डितम् || ११९ ||\n\nप्रलयद्वादशादित्यसहस्रगुणदीधितिम् |\nईषदूर्घ्वे तथादिर्यग्विनिपातितलोचनम् || १२० ||\n\nकुन्देन्दुकान्तिदशनं किञ्चिद्विहसिताननम् |\nस्वभावसौम्यममलं मायाक्रोधोपरञ्जितम् || १२१ ||\n\nसविलासचलत्पादन्यासस्थानकसंस्थितम् |\nस्वेनान्तः करणेनैव भावयन्तं परं पदम् || १२२ ||\n\nअङ्गुष्ठादि कनिष्ठान्तं वामपाणौ लतात्रयम् |\nनामयत्युन्नता चैका घ्राणाग्रे विनियोजिता || १२३ ||\n\nसद्विघ्नभीतिप्रदया त्वनया मुद्रयान्वितम् |\nरथाङ्गशङ्खहस्तं च लम्बमानगदाधरम् || १२४ ||\n\nश्रोणीतटनिबिष्टेन सावहेलेन पाणिना |\nइत्थंरूपधरं देवमनेकाद्भुतविक्रमम् || १२५ ||\n\nउग्ररूपमिति ध्यायेदाग्नेयमनलप्रभम् |\nदंष्ट्रातर्जननिर्मुक्तं साभयं शान्तलक्षणम् || १२६ ||\n\nमुख्यदक्षिणहस्तेन भक्तानामभयप्रदम् |\nतथाविधेन वामेन लम्बमानगदाधरम् || १२७ ||\n\nपृष्ठदक्षिणवामाभ्यां चक्रशर्ङ्खधरं क्रमात् |\nएवं चतुर्भुजस्योक्तं द्विभुजस्यावधारय || १२८ ||\n\nउक्ताभ्यामुग्रशान्ताभ्यां शर्ङ्खचक्रद्वयं विना |\nप्रागुक्तद्वितयं वाथ द्वितीयं चिन्तितं तु वा || १२९ ||\n\nगदाविरहितं वाथ वामकट्यवलम्बितम् |\nस्थानके वाऽसने वाममूरुदेशे निवेशितम् || १३० ||\n\nगोपनीमुद्रया वाथ कटकाकारमुद्रया |\nउभाभ्यामपि पाणिभ्यां विश्रान्तं पीठपृष्ठतः || १३१ ||\n\nअवष्टभ्य गदामूर्ध्वे मातङ्गमुसलाकृतिम् |\nप्राक्पढदलमाक्रम्य पादाब्यां कर्णिकासनम् || १३२ ||\n\nसुस्थितं कर्णिकायां वा प्राग्वदन्यैरलंकृतम् |\nएवं ध्यानविशेषेषु त्वेकं स्थाप्य विधानतः || १३३ ||\n\nसमर्चयीत कालेषु प्रागुक्तेषु स्वमन्त्रतः |\nचतुस्स्थानार्चनार्थं तु ण्डलानां तु मध्यतः || १३४ ||\n\nपूजितेष्वथ मन्त्रेषु नियुक्तेषु स्वधामनि |\nईशानसोमदिङ्मध्ये चतुरश्रे पुरेऽथवा || १३५ ||\n\nद्वारशोभाश्रनिर्मुक्ते रेखात्रितयभूषिते |\nतदन्तरेऽर्धचन्द्रस्थे कमलेऽष्टदलान्विते || १३६ ||\n\nसाम्राज्येन नियुक्तेऽस्मिन् विग्नानामच्युतेन तु |\nपूजिते विधिना शश्वदभीष्टं साधकोऽश्नुते || १३७ ||\n\nतस्मान्मन्त्रैस्तदीयैस्तु स्नात्वा पूर्वविधानतः |\nप्रक्षाल्य पाणिपादौ वा त्वाचम्य न्यासमाचरेत् || १३८ ||\n\nतदधिष्ठातृकत्वेन धारणाभिः स्वविग्रहम् |\nशोधयित्वा पुनर्न्यस्य षडङ्गं तत्करादितः || १३९ ||\n\nप्राग्वदानन्दधामाच्च ह्यवतार्य तथा प्रभुम् |\nइष्ट्वा हृत्पुण्डरीके तु स्वापेक्षानिप्कलात्मकम् || १४० ||\n\nतमेव सकलत्वेन यातं ध्यात्वा यजेद्वहिः |\nप्राग्वदर्ध्यादिपात्राणि प्रतिष्ठाप्य स्वविग्रहे || १४१ ||\n\nविन्यस्तमन्त्रानभ्यर्च्य द्वारेदक्षिणसौम्ययोः |\nचण्डप्रचण्डसदृशौ बलप्रबलसंज्ञितौ || १४२ ||\n\nवायुवेगं महाप्राणं द्वाराग्रे गरुडोपमम् |\nसमभ्यर्च्य यथापूर्वं प्राग्दत्वा कमलासनम् || १४३ ||\n\nधर्माद्यनन्तपर्यन्तं पञ्चकं नवकं तु वा |\nसत्वेनाच्छादितं पश्चात् केवलेनाम्बुजं स्मरेत् || १४४ ||\n\nतस्मिन्नावाह्य तं देवं हृदये ध्यानचोदितम् |\nसन्निधानादिकं कृत्वा मुद्राबन्धपुरस्सरम् || १४५ ||\n\nसमभ्यर्च्यार्घ्यपुष्पाद्यैर्लययागविधानतः |\nकर्णिकामध्यगं तस्य हृदाद्यं मुख्यमन्त्रवत् || १४६ ||\n\nपझच्छदान्तरस्थाश्च तदाकारद्युतिं विना |\nकिन्त्वङ्गानां च सर्वत्र घ्यानमुक्तं सितादिकम् || १४७ ||\n\nक्रियाख्यां तैजसीं शक्तिं स्वाहापर्यायरूपिणीम् |\nलक्ष्मीरूपधरां पीतां सर्वालङ्कारमण्डिताम् || १४८ ||\n\nप्रियानुरूपां सततं स्वासीनां वाथ सुस्थिताम् |\nदक्षिणोत्तरयोगेन चामरोभयधारिणीम् || १४९ ||\n\nह्रीं क्रियायै स्वाहान्तो मन्त्रोऽयं संप्रकीर्तितः |\nअनेन स्वामिनो देहात्तैजसाद्विघ्नसूदनात् || १५० ||\n\nवामपार्श्वेऽवतार्यास्य भोगयागावसानतः |\nगजाननो जयत्सेनो हरिवक्त्रो महाबलः || १५१ ||\n\nकालप्रकृतिसंज्ञश्च चतुर्थः कमलोद्भव |\nगणराजेश्वरा ह्येते चत्वारश्चण्डविग्रहाः || १५२ ||\n\nआज्ञाप्रतीक्षकाश्चास्य सुश्वेतचमरोद्यताः |\nविनायकादयश्चैव विघ्नेशाः प्रवरास्तु ये || १५३ ||\n\nअमीषां गणनाथानां नित्यमाज्ञानुपालिनः |\nईशानादिषु कोणेषु पर्द्मबाह्ये स्थितान् न्यसेत् || १५४ ||\n\nवीक्षमाणा विभोर्वक्त्रं तत्तुल्यस्थानकैः स्थिताः |\nतद्वत्करार्ङ्किताः सर्वे किन्तु मुद्राविवर्जिताः || १५५ ||\n\nध्यानमेषां पृथग्भूतं शारीरमवधारय |\nभीमद्विपेन्द्रवदनं चतुरदंष्ट्रं त्रिलोचनम् || १५६ ||\n\nकम्बुग्रीवं चतुर्बाहुं पूर्णचन्द्रायुतद्युतिम् |\nहारनूपुरकेयूरमेखलादाममण्‍डितम् || १५७ ||\n\nनानास्रग्गन्धवस्त्राढ्यमनौपम्यपराक्रमम् |\nध्यायेद्गजाननमतो जयत्सेनं च संस्मरेत् || १५८ ||\n\nमहत्तुरङ्गवदनं पझरागाचलप्रभम् |\nद्रवच्चामीकराक्षं च त्वनेकाद्भुतविग्रहम् || १५९ ||\n\nहरिवक्त्रमतो ध्यायेत् सटाच्छुरितमस्तकम् |\nनिष्टप्तकनकप्रख्यं द्योरघर्घरनिस्वनम् || १६० ||\n\nमृगरार्ड्वदनं विप्र कल्पान्तनिलवेगिनम् |\nकालप्रकृतिनामानं भावयेदञ्जनद्रिवत् || १६१ ||\n\nदंष्ट्राकरालवदनं पिर्ङ्गलश्मश्रुलोचनम् |\nझषकुण्डलभृद्रौद्रं मीनवन्निम्ननासिकम् || १६२ ||\n\nगणराजेश्वराः ह्येते महापुरुषलक्षणैः |\nसंयुक्ताश्चाखिलैर्विप्र आपादात् कन्धरावधि || १६३ ||\n\nयत्किञ्चिन्मण्डनं वस्तु तदाद्योक्तं स्मरेत्त्रिषु |\nएतेषामर्चनं कुर्यात् स्वनाम्ना प्रणवादिना || १६४ ||\n\nनमोन्तेनाब्जसंभूत नानासिद्धिफलाप्तये |\nअष्टाष्टकैस्तदर्धैर्वातस्यार्धैर्वा यथारुचि || १६५ ||\n\nक्षिप्रकर्मप्रसिध्द्यर्थमष्टभिर्वा समर्चयेत् |\nतन्निवेदितमन्नाद्यमर्घ्यस्रक्चन्दनादिकम् || १६६ ||\n\nन देयं कस्याचित् प्राज्ञैरैहिकामुष्मिकाप्तये |\nस्वाश्रितानामनुज्ञातं भूतानां चैव तेन तत् || १६७ ||\n\nनित्यं तदूर्ध्वतस्तेषामाशास्थगितचारिणी |\nअत एव हि भोक्तॄणामर्थहानिं ददन्ति ते || १६८ ||\n\nनूनमाशागणं सर्वं ध्वंसयन्ति सदैव हि |\nतस्माद्ददाति योऽन्येषां स्वयमश्नाति वाऽधमेः || १६९ ||\n\nमोहादुपेक्षते वापि स याति नरकेऽधमः |\nअतः श्रेयोर्थिना कार्यः परिहारः सदैव हि || १७० ||\n\nतच्चापि क्ष्मातले कूषे तटाकादौ तु चोत्क्षिपेत् |\nनोपभोगं यथा याति काकादिष्वब्जसंभव || १७१ ||\n\nय स्मात् सन्मन्त्रपूतं तत् प्राधान्येनापि वर्धते |\nअतो निषिद्धः पापानामपापानां विशेषतः || १७२ ||\n\nइति सम्यक् समाख्यातं विष्वक्सेनार्चनं तव |\nअतः परं यद्वक्तव्यमस्ति चेत्तद्वदस्व भे || १७३ ||\n\nसनकः |\nकुमुदाद्यावृतीशानां द्वारावरणवासिनाम् |\nशिलालोहादिभिः क्लृप्ता या या मूर्तिः प्रतिष्ठिता || १७४ ||\n\nतत्र तत्र च किं कार्यमर्चने तद्वदस्व मे |\nशाण्डिल्यः |\nद्वारावरणदेवानां सुस्थितानां स्वसझसु || १७५ ||\n\nचलानां वाथ हेमाद्यैर्निर्मितानां यथाविधि |\nत्रिकालं वा द्विकालं वा संकटे त्वेककालिकम् || १७६ ||\n\nतत्तन्मन्त्रेण कुर्वीत पूजामष्टोपचारतः |\nपरव्यूहादिरूपस्य विष्णोर्दिव्यालयादिषु || १७७ ||\n\nप्रासादबेरप्राकारगोपुरद्वारमण्टपान् |\nपचनालयपानीयशालापुष्पादिमण्टपान् || १७८ ||\n\nधनधान्याम्बरावासमालिकाबलिविष्टरान् |\nतथार्ङ्गाश्रयसर्द्मानि गोशालावाहनास्पदान् || १७९ ||\n\nअपूर्वानथवा जीर्णान् नष्टांश्चैबोद्धरन्ति ये |\nग्रामादिरथ्यावरणानुत्सवभ्रमणाय च || १८० ||\n\nफलपुष्पद्रुमाढ्यानि वापीकूपान्वितानि च |\nविश्राममण्डपोपेतनिपानालह्कृतानि च || १८१ ||\n\nउद्यानानि प्रकुर्वन्ति ये भक्त्या तु जगत्प्रभोः |\nकेदारापणपूर्वाणि साधनानि ददन्ति ये || १८२ ||\n\nसमाराधकपूर्वाणां तदैव परिचारिणाम् |\nदासीदासकुटुम्बानां देवालायनिवासिनाम् || १८३ ||\n\nपोषं कुर्वन्ति ये वृत्या नित्यया प्रीतये विभोः |\nदेवस्याङ्गाङ्गिरूपस्य परिवारगणस्य च || १८४ ||\n\nनू पुरादिकिरीटान्तैर्विग्रहं भूषयन्ति ये |\nप्रासादगोपुरादीनि चामीकरमयानि च || १८५ ||\n\nशयनासनयानानि रथानि विविधानि च |\nमहान्ति हेमसद्रत्नरचितानि समन्ततः || १८६ ||\n\nद्विरदांश्च वराश्वांश्च यागोपकरणानि च |\nपाद्यार्घ्यपात्रपूर्वाणि पादोदादिप्रतिग्रहान् || १८७ ||\n\nभद्रपीठं तथा दीपधूपयोर्लक्षणान्वितम् |\nपात्रयुग्मं च वै घण्टामक्षसूत्रादिकान्यपि || १८८ ||\n\nछत्राणि चामरादीनि सितानि विविधानि च |\nउपानत्पादुकादीनि पादपीठान्यनेकशः || १८९ ||\n\nहविःस्थालीश्च विविधाः साधाराश्च सलक्षणाः |\nहेमराजतताम्रोत्थास्ताम्बूलाधारसंयुताः || १९० ||\n\nस्रुक् स्रुवादीनि भाण्डानि यान्यन्यानि समर्चने |\nउपयोग्यानि सर्वाणि येऽर्पयन्ति जगद्विभोः || १९१ ||\n\nदेवद्रव्याणि रक्षन्ति देवस्वं च भयान्विताः |\nसदागमादिसिद्धान्तनिश्चयार्थप्रशंसकाः || १९२ ||\n\nदीक्षापयन्ति सद्भक्तान् ये वेदान्तार्थसूचकाः |\nभाषाभिः स्वस्वकीयाभिर्ये तदर्थप्रबन्धकाः || १९३ ||\n\nभक्तोत्तमास्ते विज्ञेयास्तान् दिव्यायतनादिषु |\nचलस्थिरविभागेन लोहैर्वा शिलयाथवा || १९४ ||\n\nस्वस्ववर्णाश्रमाचारसदृशाकृतिचेष्टितान् |\nबद्धाञ्जलिपुटान् वाथ प्रमाणेनोपलक्षितान् || १९५ ||\n\nलाञ्छितान्श्चक्रशर्ङ्खाभ्यां भुजयोर्दक्षिणादितः |\nपझविष्टरमध्ये तु स्वासीनान् वाथ सुस्थितान् || १९६ ||\n\nऋजुस्थित्या यथाशोभं वैशाखस्थानकेन वा |\nनिर्माय च विधानेन प्राङ्कमे मण्टपेऽथवा || १९७ ||\n\nप्रासादेष्वनुरूपेषु कल्पितेष्वग्रतो विभोः |\nयथावकाशं वामे वा दक्षिणे वाथ पश्चिमे || १९८ ||\n\nस्वस्वमन्त्रैः प्रतिष्ठाप्य विधिवच्छ्रद्धयार्चयेत् |\nश्रृणु मन्त्रांस्तदीयांस्तु स्थापनादिषु कर्मसु || १९९ ||\n\nप्रधानपुरुषेशात्मतारकब्रह्नणाऽथवा |\nअहं स तारकेणैव सविसर्गेण चान्तिमे || २०० ||\n\nआद्येन वा द्वितीयेन युक्तया त्रितयेन वा |\nसंज्ञया योजनीयास्ते साङ्गयागानतः श्रृणु || २०१ ||\n\nताराद्ययोर्द्वयोरेकं षोढा कृत्वा तदन्तिमे |\nज्ञानादिहृदयादीनि चतुर्थ्यन्तान्युदीरयेत् || २०२ ||\n\nप्रणवाधारयुक्तानि प्रागेवाङ्गान्यमूनि वै |\nविन्यस्य संयजेन्नित्यं भक्तान् परमधर्मिणः || २०३ ||\n\nपारतन्त्र्ये विधिरयं भक्तानां संप्रकीर्तितः |\nस्वातन्त्र्ये चाग्रहारादौ विपिने वा नदीतटे || २०४ ||\n\nसप्राकारं विमानं तु यथेष्टतलशोभितम् |\nकल्पयित्वा प्रयत्नेन रथ्याभिश्च परिष्कृतम् || २०५ ||\n\nदेशान्तरगतानां वा भगवल्लोकवासिनाम् |\nदृश्यरूपमदृश्यं वा देवसारूप्यतां गतम् || २०६ ||\n\nस्थापयित्वा विधानेन प्रासादे मानुषे पदे |\nदिव्यमानुषयोर्वाथ दिव्ये वा मानुषाश्रिते || २०७ ||\n\nविष्णोर्मन्त्रासनाव्यक्तपझमध्यस्थचेतनात् |\nभक्तबिम्बहृदम्भोजे चैतन्यमवतार्य च || २०८ ||\n\nसकलीकृत्य मन्त्रेण साङ्गेनाभ्यर्चयेत् सदा |\nआवाहने विशेषोऽयं जीवतां वाप्यजीवताम् || २०९ ||\n\nसर्वत्राव्यक्तपझाद्यैरष्टभिर्वा द्विरष्टभिः |\nभोगैः प्रागुदितैः स्फीतैस्ताम्बूलान्तैरनुक्रमात् || २१० ||\n\nतत्तज्जन्मदिने कार्यं तेषां वैशेषिकार्चनम् |\nकृत्वा पझध्वजारोहं कार्यस्तत्र महोत्सवः || २११ ||\n\nदेवेन सह कर्तव्यः परतन्त्रोत्सवे ध्वजः |\nभक्तप्रणीता गाधाश्च श्रुत्यन्तार्थोपबृह्निताः || २१२ ||\n\nश्रावयेद्विधिवद्देवं भक्त्या गीतिपुरस्सरम् |\nतन्निवेदितमन्नाद्यं गायकेब्यः प्रदापयेत् || २१३ ||\n\nइति ते वैनतेयादिपरिवारगणस्य च |\nपूजनं सर्बमाख्यातं नानासिद्धिफलप्रदम् || २१४ ||\n\nगोपनीयं प्रयत्नेन नास्तिकानांविशेषतः |\nप्रकाशयस्व भक्तानां नित्यकर्मरतात्मनाम् || २१५ ||"
}