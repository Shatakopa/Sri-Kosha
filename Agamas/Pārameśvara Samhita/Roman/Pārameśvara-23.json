{
    "filename": "Pārameśvara-23.txt",
    "content": "śrīḥ |\n\ntrayoviṃśo'yāyaḥ |\n\nsanakaḥ |\npraśaṃsitaṃ purā brahnan sudarśananṛsiṃhayoḥ |\nekarūpaṃ mahāyantrasthāpanaṃ sthiralakṣaṇam || 1 ||\n \nvistareṇa samācakṣva mayi sānugraho yadi |\nśāṇḍilyaḥ |\npurā nārāyaṇenoktaṃ puṇye badarikāśrame || 2 ||\n \nbrahnaṇaḥ śīrṣavicchedamahāpātakaśāntaye |\npṛcchataḥ śaṅkarasyātha sarvapāpāpanodanam || 3 ||\n \nso'pi taṃ vistarācchrutvā kailāsaśikharopari |\npratiṣṭhāpya vidhānena yantre viṣṭarasaṃsthite || 4 ||\n \nkalpāntānalasūryābhamubhayānanamavyayam |\nsarvalokamayaṃ sarvadevatāmayamadbhutam || 5 ||\n \nsarvādhāramanādhāraṃ sarvaśaktikriyātmakam |\nduṣṭadoṣagaṇaṃ sarvaṃ nirdahantaṃ svatejasā || 6 ||\n \nsamārādhyā'cireṇaiva pūtabhāvo'bhavadbhavaḥ |\ntathānye purūhūtādyā vidyāmenāmavāpya ca || 7 ||\n \nśaṅkarāt pūrṇasaṃjñānāt svadigbhāgānapālayan |\nprajāpālanaśīlānāṃ bhūpānāmetadarcanam || 8 ||\n \nnairantaryeṇa kartavyamanyathā jāyate'dhṛtiḥ |\njāyate kathameteṣāmupapātakināmapi || 9 ||\n \nakurvatāṃ jagatsthityai maryādāyā vilokanam |\nkurvatāṃ svasvaduṣprāpaṃ bhūpatīnāṃ tu kiṃ punaḥ || 10 ||\n \ntathānyeṣāṃ dvijātīnāṃ sarvapāpapraṇāśanam |\npratiṣṭhāpyārcanīyaṃ tat sarvakāmasamṛddhidam || 11 ||\n \ntadvidhānaṃ viśeṣeṇa śrṛṇu guhyatamaṃ param |\ndivyādyāyatane citre prāṅkaṇādau tu kutracit || 12 ||\n \ngrāmādau tu nadītīre vipine parvatopari |\nprāsādaṃ maṇḍapaṃ vā'tha sacitraṃ sarvatomukham || 13 ||\n \nprākpaścimānanaṃ vā'tha sagavākṣakavāṭakam |\nekāditalasaṃyuktaṃ cakralāñchanalāñchitam || 14 ||\n \nmukhabhadrasamopetamārohaṇasamanvitam |\nsaprākāraṃ samāpādya prāsādābhyantare tate || 15 ||\n \nbhadraviṣṭaramadyasthabhūpure vajralāñchite |\nśeṣādibhirdikṣu madhye ṣaṭkoṇapurabhūṣite || 16 ||\n \nsavāyubījavāyavyamaṇḍalena virājitam |\ndaśāracakramadhyasthadaḷāṣṭakakajāntare || 17 ||\n \nsthāpayettaṃ mahāyantraṃ lakṣaṇenopalakṣitam |\nādvādaśāṅgulānmānādekaikāṅgulavardhitāt || 18 ||\n \nādvādaśāṅgulāntāni mānāni syustrayodaśa |\nteṣvekaṃ niścayīkṛtya karturicchāvaśena tu || 19 ||\n \npādādyuṣṇīṣaryantaṃ dviṣoḍhā vāṣṭadhā bhavet |\nberārdhamānamādāya svabāgārthaṃ samantataḥ || 20 ||\n \nsūtreṇa karṇikāvṛttaṃ madhyasthena tato bahiḥ |\nekaikāṃśāni pajhāni ṣaṭ bhavanti yathākramam || 21 ||\n \ncatuṣpatraṃ bhavedādyamaṣṭapatramanantaram |\ndviraṣṭakesaraṃ vidyāt tṛtīyaṃ ṣoḍaśacchadam || 22 ||\n \ndvātriṃśatkesaraṃ turyaṃ dvātriṃśaddaḷabhūṣitam |\naṣṭāṣṭakesaropetaṃ tathāsaṅkhyadaḷaṃ bahiḥ || 23 ||\n \ntat kesaravinirmuktaṃ aṣṭapatraṃ tathā bahiḥ |\nbhūpurādīni sārdhena saṃpuṭāntāni bāhyataḥ || 24 ||\n \ndvābhyāṃ dvābyāṃ tathāśābyāṃ bahirāvaraṇadvayam |\npūrvasmin keśavādyāṃśca viṣṇvādyāṃśca tato bahiḥ || 25 ||\n \njagatsthitau samudyuktānṛṣīkeśajanārdanāt |\nbahiścakragadādīnāmaṃśaṃ teṣāmadhordhvataḥ || 26 ||\n \nbhāgadvayaṃ tatastyaktvā vārāhanarasiṃhayoḥ |\nsamantādbhūpurasyā'tha bhogārthaṃ yantrakalpane || 27 ||\n \nmahāyantrasya vistāre vibhakte pañcadhā'thavā |\nsaptadhā madhyabāhyasthairnālāṃstryaṃśaiḥ prakalpayet || 28 ||\n \nkiñcidviṣṭarapīṭhoccān nāḷānāmadhikāyatiḥ |\nvarāhavadanākārā pārśvayormūlavistṛte || 29 ||\n \ndakṣiṇādyanupātena tvāmūlādagrapaścimam |\npramāṇamevaṃ buddhvā'tra lohadāruśilādikam || 30 ||\n \nsamāharedyathāśāstraṃ pramāṇena yathāvidhi |\nsaṃpādyā phalakākārā bhāgaikena ghanā dṛḍhā || 31 ||\n \nsyāt ṣaḍaṃśaghanā śailī caturaṃghaśanā'thavā |\nākarṇikāvanerbāhyacaturaśrapurākṛtiḥ || 32 ||\n \npramāṇāduttamādasmānmadhyamādhamavāñchayā |\ntryaṃśenārdhena vā kuryānmukhyakalpamudīritam || 33 ||\n \nberoṣṭhaṃ dviguṇīkṛtya tatpramāṇena kalpayet |\nphalakāmadyatastyaktvā lambamānaṃ yathāpurā || 34 ||\n \nśeṣaṃ dviraṣṭadhā bhaṅkhtvā karṇikārdhena tadbahiḥ |\nprāgvadāvṛtipajhāni bhūpurādīnyatha tribhiḥ || 35 ||\n \ntatastribhistribhiḥ kāryaṃ mūrtīnāmāvṛtidvayam |\nardhena caturaśraṃ tu mūrtīnāmāvṛtidvayam || 36 ||\n \nekaikaṃ tryaṃśasambhūtaṃ pramāṇena yathā bhṛśam |\nkalpayet keśavādyāṃśca viṣṇvādyāṃśca dviraṣṭadhā || 37 ||\n \nkuryādvaikāvṛtau buddhyā saṃmantrya dhyānayogataḥ |\nmadhyataḥ karṇikāyāṃ tu paridhau candramaṇḍalam || 38 ||\n \ntanmadhye tārakaṃ kuryāt tanmadhyena sudarśanam |\nbhujaiḥ ṣoḍaśabhiryuktamaṣṭābhirvā'nalaprabham || 39 ||\n \npiṅgalocanakeśāḍhcaṃ raktāmbaradharaṃ vibhum |\ndaṃṣṭrākarāḷavadanavivarodbhūtapāvakam || 40 ||\n \nkuṭilabhrukuṭībhaṅgabhaṃgurāḷakaṣaṭpadam |\nlalāṭalocanodgīrṇajvālājvalitadiṅmukham || 41 ||\n \nūrdhvajvālāgaṇālīḍhakirīṭataṭaśobhitam |\nśrīvatsakaustubhoraskaṃ graiveyakavirājitam || 42 ||\n \npādāvalambinīṃ divyāṃ dadhānamupavītavat |\npratyālīḍhena tiṣṭhantaṃ cakrākramaṇarūpiṇā || 43 ||\n \npādayordakṣiṇāṃguṣṭhaprāntarekhāt tathetarāt |\npārṣṇeḥ svamadhyato mānaṃ dehalabdhāṃgulena ca || 44 ||\n \ncatvāriṃśat sāṣṭakaṃ syāt pratyālīḍhaṃ cirānvitam |\nmukhyadakṣiṇahastādimukhyavāmakarāvadhi || 45 ||\n \ndviraṣṭabāhubhirdhatte prādakṣiṇyakrameṇa tu |\nśaktiṃ khaṅgaṃ tathā cāgni maṅkuśaṃ daṇḍakuntake || 46 ||\n \nparaśuṃ ca sahasrāraṃ daraṃ ca saśaraṃ dhanuḥ |\npāśaṃ halaṃ tato vajraṃ gadāṃ ca musalaṃ tathā || 47 ||\n \ntriśūlametānyastrāṇi pratyekaṃ vīryavanti ca |\nduṣpradharṣaṃ bhayaghnāni vahantamarisūdanam || 48 ||\n \nanyathāṣṭabhujo dhatte mukhyadakṣakarādikaiḥ |\npajhāṃ kuśau ca musalaṃ cakra matyugratejasam || 49 ||\n \nśaṅkhaṃ ca saśaraṃ cāpaṃ pāśaṃ kaumodakīṃ kramāt |\nkṛtvaivamardhacitraṃ tu navatālena śilpinā || 50 ||\n \npādayorantare tasya tiṣṭhataḥ karṇikāvanau |\nśāntipuṣṭivaśīkāravidveṣākarṣamāraṇān || 51 ||\n \nucchāṭanaṃ vā yaḥ kartumicchet sādhakasattamaḥ |\ntasya sādhyaṃ likhenmantrī śaktyā saṃpuṭitaṃ vibhoḥ || 52 ||\n \nindubimbasya paryante ṣaṭkoṇaṃ kramaśo likhet |\nprāgādikoṇaṣaṭke tu pravartakanivartake || 53 ||\n \nmantrākṣarāṇi sādīni sabindūni ca vai purā |\nupakramya ca varmāstre likhedantarmukhānamūn || 54 ||\n \nbahiḥ koṇāntarāḷeṣu prokto'yaṃ dakṣiṇāditaḥ |\nācakrādīnyathāṅgāni jvālācakrāntimāni ca || 55 ||\n \ncaturdaḷāgre prāgādau varmāstre ca sabinduke |\ntadantarāḷeṣvantasthā bindunā cāntarānanāḥ || 56 ||\n \nkesareṣvaṣṭapatrasya svarānanyāṃśca bindubhiḥ |\ndaḷeṣvaṣṭākṣarārṇaāṃni tathā bhūtāni tadbahiḥ || 57 ||\n \ndviraṣṭapatrakiñjalkanicaye prākprayogataḥ |\nkādisāntāni varṇāni sabindūni yathāpurā || 58 ||\n \ntaddaḷeṣu dviṣaṭkārṇaḥ varmāstre śirasā saha |\nṣoḍaśākṣara ityukto dvātriṃśatkesarādike || 59 ||\n \nānuṣṭubhaṃ mahāmantraṃ nṛvarāhanṛsiṃhayoḥ |\nbahiraṣṭāṣṭapatreṣu pātāḷanṛharermanum || 60 ||\n \nprāgvaladakṣaraśo nyasya tato'ṣṭadaḷapaṅkaje |\nnārasiṃhaṃ tathāṣṭārṇaṃ tadbāhyasthe tu bhūpure || 61 ||\n \nsaptadvīpasamudrāḍhye vajraiḥ koṇeṣu lāñchite |\nprāgādyāsu mahādikṣu pārthivaṃ bījamuttamam || 62 ||\n \ntannāmamantrasaṃyuktaṃ antasthāḥ koṇabhūmiṣu |\ntataḥ sapārthivaṃ bījaṃ koṇābhyantarabāhyayoḥ || 63 ||\n \ntadbahiḥ prātilomyena svaraṣoḍaśakaṃ nyaset |\nsakārādīni kāntāni tathābhūtāni tadbahiḥ || 64 ||\n \nparitontyayugenaiva sādhyanāmavidarbhaṇam |\nkṛtvā prati prayogeṇa bahirbhūpurasaṃpuṭāt || 65 ||\n \npāśāṃkuśābyāmāveṣṭya dvābyāṃ vā bahubhistu vā |\npuroditakrameṇaiva svasthāne keśavādayaḥ || 66 ||\n \nbāhyāvaraṇa bhūmiṣṭhāḥ prāgādyāsu ca viṣṇavaḥ |\ntatkoṇeṣu hṛṣīkeśaḥ tacchidreṣu janārdanāḥ || 67 ||\n \nkalpanīyāśca tanmantrāḥ praṇavādyā yathākramam |\nsajīvāḥ saṃjñayopetā namaskārasamanvitāḥ || 68 ||\n \namukaṃ rakṣa rakṣeti tadante sādhyabhūṣitāḥ |\nprāgādidikṣu tadbāhye tvantasthāścāṣṭabhiḥ saha || 69 ||\n \nyaśau raṣau lasau cātha vahāvapi sabindukau |\nvilikhet punarapyetānaiśānyā'nala paścimam || 70 ||\n \npāśāṅkuśābyāmāveṣṭya dvābhyāṃ vā bahubhistathā |\nadhastānnṛvarāhaṃ ca sarvordhve nṛharermanum || 71 ||\n \nkramaśaḥ keśavādīnāṃ dhyānaṃ cākarṇayāmalam |\nkeśavaḥ svarṇavarṇo'bjaśahkhacakragādādharaḥ || 72 ||\n \nnārāyaṇo nīradābhaḥ śaṅkhacakragadābjadhṛk |\nmādhavo'vjagadāśaṅkhacakrī nīlābjasannibhaḥ || 73 ||\n \ngovindo dhavalaścakragadāśahkhapayojadhṛk |\nviṣṇurgadāmbujadaracakrī bandhūkasaprabhaḥ || 74 ||\n \nraktascakradarāmbhojaśaṅkha dhṛṅnadhusūdanaḥ |\ntrivikramaścakragadāpajhaśaṅkhī japāruṇaḥ || 75 ||\n \nśahkhacakragadāpajhadharaḥ syādvāmano'ruṇaḥ |\npajhacakragadāśaṅkhī śrīdharaścandrasaprabhaḥ || 76 ||\n \nvidyutprabho hṛṣīkeśo gadācakradarābjadhṛk |\ngadābjacakravidyābhṛtpajhanābho'ruṇaprabhaḥ || 77 ||\n \ndāmodaraḥ pajhaśaṅkhagadācakradharo'ruṇaḥ |\nmukhyadakṣakarāmbhojāt mukhyavāmakarāvadhi || 78 ||\n \npajhādikaṃ dhārayanta āyudhānāṃ catuṣṭayam |\nkirīṭakaustubhadharā vanamālāvibhūṣitāḥ || 79 ||\n \npītāmbaradharāḥ sarve prasannavadanekṣaṇāḥ |\nkaruṇāpūrṇahṛdayā jagaduddharaṇodyatāḥ || 80 ||\n \nyantratejo'sahiṣṇūnāṃ narāṇāṃ tāpaśantaye |\nāsārairamṛternityaṃ secyantaḥ samantataḥ || 81 ||\n \nviṣṇuḥ prācyādidigbhāge hṛṣīkeśā vidiksthitāḥ |\njanārdanāśchidragatāścāṣṭapāde caturbhujāḥ || 82 ||\n \npṛṣṭadakṣiṇavāmābhyāṃ cakraśahkhadharāstathā |\nmukhyavāmakareṇaiva varadā vā'bhayapradāḥ || 83 ||\n \nviṣṇavo dakṣiṇairmukhyairjvalatpāvakabhīṣaṇāḥ |\ncakrakaumodakīśārhgān dhārayantaḥ sakhaḍgakān || 84 ||\n \nvahnyādikoṇadeśasthā hṛṣīkeśāḥ suvarṇabhāḥ |\nśaṅkhaṃ halaṃ ca musalaṃ vahantaḥ śūlapaścimam || 85 ||\n \nprāgāgneyādikacchidradeśasthāśca janārdanāḥ |\njvalanmaratakābhāśca vīkṣamāṇāśca diksthitān || 86 ||\n \ndaṇḍaṃ kuntaṃ ca śaktiṃ ca pāśaṃ cāṅkuśameva ca |\nvajraṃ paraśusaṃjñaṃ ca tathā śatamukhānalam || 87 ||\n \ndadhānāḥ susamaiḥ sthānairutthitāḥ svastikādinā |\nsukhāsīnāstu vā sarve kevalā vā saśaktikāḥ || 88 ||\n \nsaṃkalpyāḥ tadadhaḥ sarvayajñāṅgaḥ sūkarānanaḥ |\nkṛṣṇapiṅgaḷavarṇaābhaḥ puṇḍarīkanibhekṣaṇaḥ || 89 ||\n \npaścimābyāṃ ca pāṇibhyāṃ pūrvavaccakraśaṅkhabhṛt |\nmukhyena dakṣiṇenaiva bhītānāmabhayapradaḥ || 90 ||\n \nbhūmyāḥ svāṅke niṣaṇṇāyā vāmenāsleṣatatparaḥ |\nparastānnaharirdevastuhinācalasannibhaḥ || 91 ||\n \nkarairaṣṭabhiratyugraḥ pṛṣṭhato dakṣiṇāditaḥ |\nśaṅkhacakrāmbujagadāḥ khaḍgaṃ ca saśaraṃ dhanuḥ || 92 ||\n \ndhatte ṣaḍbhistu mukhyābhyāṃ hiraṇyakaśipuṃ ruṣā |\nvidārayaṃśca svāṅkasthaṃ nakharaiḥ krakacopamaiḥ || 93 ||\n \nuddhṛtya sāmbujaṃ pāṇi kevalaṃ vā'bhayapradaḥ |\nhiraṇyarudhirasrotaḥ paṅkitorasthalaḥ śubhaḥ || 94 ||\n \nsarvānetān sajīvena śaktibījena veṣṭayet |\nbahiḥ prācyādidigdeśe sākārānastravigrahān || 95 ||\n \ncakrakaumodakīśārhganandakān vilikhedimān |\nkeśavādyāstathāstrāntāścatustriṃśattu mūrtayaḥ || 96 ||\n \nsvatantraṃ kalpayenmantrī yadvā cāvaraṇakṣitau |\nkṛtvaivaṃ prāhmukhaṃ yantramaparāṅgaṃ prakalpayet || 97 ||\n \nkarṇikāvalayaṃ kuryāt prākpramāṇena madhyataḥ |\ntadantare koṇaṣaṭkaṃ prakāśāhlādasaṃpuṭam || 98 ||\n \ntridhā vibhajya tadbāhyaṃ kṣetrārdhaṃ ca tadantare |\ntriraṣṭayedumbarāhye kamalaṃ dvādaśacchadam || 99 ||\n \ncaturviṃśaddalaṃ cakraṃ nābhinemitrayānvitam |\nprathibhiścāvṛtaṃ bāhye nemisthaistasya bāhyataḥ || 100 ||\n \nśaktibhiśca jayādyābiraṣṭābhiḥ parivāritam |\npūrvaṃ dvādaśapatrābjakarṇikāmadhyakalpite || 101 ||\n \ntrikoṇasaṃpuṭākāre prakāśāhlādalakṣaṇe |\nṣaṭkoṇe lakṣayeddevaṃ kalpāntahutabhukprabham || 102 ||\n \nnṛpañacavastraṃ jñānādigumapūrṇamahārṇavam |\ntrilocanaṃ caturbāṃhuṃ catuścakradharaṃ param || 103 ||\n \nyogapaṭṭapinaddhāṅgaṃ jānvārūḍhabhujadvayam |\nśrīvatsakaustubhoraskaṃ bhūṣitaṃ makuṭādibhiḥ || 104 ||\n \nhāraśekharakeyūrakaṭakairnūpurāntimaiḥ |\nbhaktānāṃ svānuraktānāṃ siddhāntaniratātmanām || 105 ||\n \naśokaviṭapicchāyānyājenārtivināśanam |\nsādhusaṃrakṣaṇodyuktaceṣṭitaṃ hṛṣṛmānasam || 106 ||\n \nadhastāccaraṇāmbhojāt sādhyaṃ bījapuṭīkṛtam |\nvilikhya koṇaṣaṭkeṣu prāgādyeṣu trikaṃ trikam || 107 ||\n \nsudarśananṛsiṃhasya mantrārṇāni yathākramam |\ntadaṅgāni ca tadbāhye koṇābhyantarabhūmiṣu || 108 ||\n \nlikhedāvṛttiyogena kṣārṇaṃ prathijaṇeṣu ca |\nprāgādi cakrabāhye tu jayā candraprabhāvinī || 109 ||\n \nnavadūrvāṅkuraśyāmā mohinī vijayā tataḥ |\nrājopalaprabhā kāntā hlādinī pāṭalaprabhā || 110 ||\n \najitā kanakaprakhyā māyā nīlotpalaprabhā |\nraktā' parājitā siddhirdhūmravarṇā svakaṃ patim || 111 ||\n \nvīkṣamāṇāśca satataṃ nīlotpalavilocanāḥ |\nnavayauvanalāvaṇyavibhavenopabṛṃhitāḥ || 112 ||\n \nkaraṇḍamakuṭopetāḥ sarvābharaṇabhūṣitāḥ |\nvicitrakṣaumavasanāḥ sarvartukusumānvitāḥ || 113 ||\n \ndvibhujā dakṣahastasthapuṣpamālābhyalaṃkṛtāḥ |\nvāme candrāṃśusahkāśa cāmaravyajanodyatāḥ || 114 ||\n \nbhūpaccarau nṛsiṃhasya bhīmograu bhīṣaṇadyutī |\ndaṃṣṭrākarāḷavadanau jvalatpāvakalocanau || 115 ||\n \nnīlanīradasaṃkāśau dvibhujau daṇḍacakriṇau |\nudagrakāyāvatyugrau vīkṣayantau parasparam || 116 ||\n \nraktāmbaradharau raktakusumasragvimaṇḍitau |\nsaṃpādyaivaṃ mahāyantraṃ sudarśananṛsiṃhayoḥ || 117 ||\n \nsthāpayedvidhivanmantrī madhye prāsādamaṇṭape |\nkṣmāparigrahamārabhya saṃpanne sarvakarmaṇi || 118 ||\n \nvinyaste viṣṭare yantre pratiṣṭhāpya vidhānataḥ |\ntraikālyamarcanaṃ kāryaṃ tallakṣaṇamathocyate || 119 ||\n \ntaddairghyaṃ yantravistārādadhikaṃ dvādaśāhgulam |\nvibhakte yantravistāre saptadhā vā'tha pañcadhā || 120 ||\n \nekaikamantayostyaktvā bhāgairmadhyagatairataḥ |\npañcabhirvā tribhiḥ kāryā viṣṭarasya tu vistṛtiḥ || 121 ||\n \nekaikaṃ madhyataḥ sthāpya pārśvayoḥ saṣaḍaṅgulam |\nyantrapārśvasthanāḷābhyāṃ suṣiradbayamācaret || 122 ||\n \nśiṣṭāni mārjayenmantrī caturaśraprasiddhaye |\ntricatuḥpañcadhā vā'tha yantrocchrāye vibhājite || 123 ||\n \ntattadekāṃśamānena kāryaḥsyādviṣṭarocchrayaḥ |\npīṭhavattadalaṃkṛtya pañcāhgaiḥ parito bahiḥ || 124 ||\n \ntadūrdhve viṣṭaraṃ yantraṃ kalpayettadvidhiṃ śrṛṇu |\npīḍamadhyagataṃ bhāgaṃ madhyasthena tu tantunā || 125 ||\n \nkarṇikārthaṃ paribhrāmya śeṣe ṣoḍhā vibājite |\ndviraṣṭakesaropetamaṣṭapatrābjamastake || 126 ||\n \nbhāgena tadbahistadvada daśāraṃ cakramujjvalam |\nvāyumaṇḍalamadhyena ṣaṭkoṇaṃ tu bahistribhiḥ || 127 ||\n \nvajrāṅkitaṃ koṇabhūṣu bhāgārdhena tu bhūpuram |\nyantramadyamanāḷasya niveśārthaṃ tu madhyataḥ || 128 ||\n \nvedhayet tatpramāṇena sādhyanāma samantataḥ |\nvilikhya tadbahirveṣṭya kesarāṇāṃ dviraṣṭake || 129 ||\n \nṣoḍaśārṇaṃ nṛsiṃhasya taddviṣaṭkākṣarāvadhau |\nhuṃphaṭsvāhā samopeto nṛhareḥ ṣoḍaśākṣaraḥ || 130 ||\n \nprāgādyaṣṭadaleṣvasya mantramānuṣṭubhaṃ param |\ncatuṣṭayakrameṇaiva pratyekasmin daḷe nyaset || 131 ||\n \nbahirdaśāracakrasya prāgarādyeṣu mantrapam |\nsaudarśananṛsiṃhasya hanaśabdasamanbitam || 132 ||\n \nvilikheddvandvayogena bāhye vāyavyamaṇḍale |\nvilikhedvartuḷākāre vāyavyaṃ bījamuttamam || 133 ||\n \nvarma cāstrasametaṃ ca vilikhedantarāntarā |\nbāhyasthe koṇaṣaṭke tu likhedāgneyamakṣaram || 134 ||\n \nkalpayet pratikoṇaṃ tu vahnijvālāsamanvitam |\nkoṇeṣu bhūpurasyāntaḥ pārthivaṃ bījamullikhet || 135 ||\n \naṅkāro'tha vidigbhāge parito bhadrapīṭhavat |\nkaṇṭhadeśaṃ samāśritya dvau dvau prācyāṃ diśi kramāt || 136 ||\n \nanyonyamabhivīkṣantau kalpayeduttamottame |\nyantrasandhāraṇodyuktau vyāttāsyāvugralocanau || 137 ||\n \nanantaguḷikau prācyāṃ yāmyāyāṃ śaṅkhavāsukī |\nsatakṣako mahāpajhaḥ pratīcyāṃ uttare tathā || 138 ||\n \nkārkoṭakastathāpajho viśeṣastatra kathyate |\nvibhajya karṇikābhūmerbhūpurāntaṃ vidhāntare || 139 ||\n \nnṛsiṃhayantraṃ kurvīta bāhyato yantraviṣṭaram |\ndikṣu nārāyaṇāstrāṇi tatra kūrcamayāni ca || 140 ||\n \nsitādidhātujairvarṇaiḥ kuṅkumādyairvimiśritaiḥ |\nvilikhenmukhyamūrtyādi yathāśobhaṃ mukhadvaye || 141 ||\n \nsudarśananṛsiṃhābhyāṃ varṇaśobhā samīritā |\nkarṇikā kanakaprakyā kesarāṇyaruṇāni tu || 142 ||\n \npāṇḍuraktāni patrāṇi bhūpurāṇi samantataḥ |\nkanakābhāni kāryāṇi mūrtīnāṃ prāgudīritam || 143 ||\n \ncakranābidvayaṃ kuryāddhemapūrvāruṇaprabham |\nśaradākāśasaṃkāśānyarāṇi aruṇamantaram || 144 ||\n \nhemakundasitaṃ kuryāt kramānnemitrayaṃ śubham |\npītena vā vaḷarkṣeṇa likhenmantrākṣarāṇi vai || 145 ||\n \npajhakesarapatreṣu bhūpureṣu samantataḥ |\nṣaṭkoṇāntarabāhyeṣu cakranābhyaranemiṣu || 146 ||\n \npṛthak kṛtāni varṇāni māntrāṇyantarmukhāni ca |\ntāradvayāntarasthāni binduyuktāni cāntataḥ || 147 ||\n \nlekhyānyetāni sarvatra mukhyapraṇavasaṃpuṭam |\nprākārasamupetāni namaskārānvitāni ca || 148 ||\n \nkuryānnārāyaṇāstrāṇi kūrcāni haritāṇi ca |\nbaddhāni pajhapāśena tato hayamukhāni ca || 149 ||\n \nbhūrjapatre vilikhyeta kuṃkumāgarujai rasaiḥ |\nharicandanakarpūragavyapañcakasādhubhiḥ || 150 ||\n \nsuvarṇasūcyā vidhivat samāpya guḷikākṛtim |\nsuvarṇapaṭṭenāvṛtya pratiṣṭhāpya vidhānataḥ || 151 ||\n \nrakṣyāṇāmāyurārogyadhanadhānyādivṛddhaye |\nputrapautrādisantānavijayeṣṭādisiddhaye || 152 ||\n \ndhārayecchirasā mantrī sādhusaṃrakṣaṇe rataḥ |\nyantrametat samākhyātaṃ sudarśananṛsiṃhayoḥ || 153 ||\n \nsthāpanaṃ sarvamūrtīnāṃ yathāvat prāgudīritam |\ntathaivaitat pratiṣṭhāpya trikālaṃ vaikakālikam || 154 ||\n"
}