{
    "filename": "Pārameśvara-24.txt",
    "content": "श्रीः |\n\nचतुर्विंशोऽध्यायः |\n\nसनकः |\nमुने सम्यक् समाख्यातं सुदर्शननृसिंहयोः |\nपूर्वापरमुखं यन्त्रं नानामन्त्रार्णपूरितम् || १ ||\n\nमध्यमारभ्य मन्त्राणां साङ्गानां लक्षणं परम् |\nन्यासार्थमर्चनार्थं च समाचक्ष्व यथाक्रमम् || २ ||\n\nशाण्डिल्यः |\nसाधु पृष्टं त्वया प्राज्ञारहस्याम्नायलक्षितम् |\nसनक त्वं श्रृणुष्वात्र मन्त्रजातं यथास्थितम् || ३ ||\n\nसंकर्षणात् पुरा तुष्टाच्छंकरेण मयाऽपि च |\nहिताय सर्वलोकानां यन्त्ररूपं गुणोत्तरम् || ४ ||\n\nसुगुप्ते भूतले शुद्धे वर्णचक्रं परिस्तरेत् |\nअकारादिक्षकारान्तं सर्वार्णमयरूपिणम् || ५ ||\n\nस्वक्षनाभ्यरनेमीभिः प्रथिभिश्चाप्यलंकृतम् |\nकारणं सर्वमन्त्राणां अक्षे प्रणवमालिखेत् || ६ ||\n\nअकाराद्या विसर्गान्ताः स्वरा नाभ्यङ्गमाश्रिताः |\nककारादीनि भान्तानि तदराणां त्रिरष्टके || ७ ||\n\nमादिहान्तानि नेमौ तु क्षार्णं प्रथिगणे स्थितम् |\nशब्दब्रह्नमयं चक्रं पुरा वर्णगणं ततः || ८ ||\n\nप्रणवाद्यैर्नमोन्तैश्च संज्ञाभिः क्रमशस्ततः |\nविन्यस्य मातृकायन्त्रं स्वं देवं विधिवद्गुरुः || ९ ||\n\nसमभ्यर्च्यार्घ्यपुष्पाद्यैर्मातृकामन्त्रविग्रहम् |\nततः समुद्धरेन्मन्त्रान् सर्वाभिमतसिद्धिदान् || १० ||\n\nजेतुं शक्ताऽत्मनो यातु सृष्टिस्थितिलयोन्मुखी |\nकियाशक्तिः समुद्दिष्टा संकल्पजननी पुरा || ११ ||\n\nकालरूपमधिष्ठाय तयैतद्बृंहितं जगत् |\nकालचक्रं जगज्जक्रं तस्मात् सौदर्शनं वपुः || १२ ||\n\nतमधिष्ठाय सा शक्तिर्जीवभूता व्यवस्थिता |\nविनाकृतं तया सर्वमसत्कल्पमिदं भवेत् || १३ ||\n\nतस्मात् समुद्धरेच्छक्तिमग्नीषोमसमप्रभाम् |\nअक्षाधारां तु वै नित्यामनाद्यन्तां च वैष्णवीम् || १४ ||\n\nपूर्वं नेम्यन्तिमद्वन्द्वं तदाद्यं सानलद्वयम् |\nनाभितुर्यान्तिमद्वाभ्यां पिण्डमेतदलंकृतम् || १५ ||\n\nसौदर्शनमहाशक्तिः सर्वसिद्धिप्रदायिनी |\nजीवभूता षडर्णस्य प्रकाशानन्दरूपिणी || १६ ||\n\nहृदयाद्यङ्गसिध्यर्थं पिण्डमेतत् स्वरोज्झितम् |\nदीर्घैराद्यैस्त्रिभिश्चान्त्यैर्भेदयेन्नेत्रपश्चिमम् || १७ ||\n\nप्रणवादीनि चैतानि कुर्याद्वै हृदयादिभिः |\nनमः स्वाहा वषड्ढुंफट्वौषड्भिर्जातिभिः सह || १८ ||\n\nकमान्नियोजनीयानि विज्ञानादिगुणैः सह |\nशक्तेः प्रकृतिरूपस्य षडर्णस्योद्धृतिं श्रृणु || १९ ||\n\nपूर्ववत् समुपाहृत्य चान्तिमे द्वयमन्तिमम् |\nतत्राष्टं सतृतीयं स्यात् सार्णं सान्त्यंततोन्तिमम् || २० ||\n\nसपञ्चमस्वरं तच्च कुर्यान्नेभ्याद्यभूषितम् |\nपश्चादेकादशारार्णयुक्तं तद्द्विगुणारगम् || २१ ||\n\nअन्त्यार्णमविमुक्तं तु कुर्यात् पञ्चमषष्ठयोः |\nअयं सौदर्शनो मन्त्रः षडर्णः समुदीरितः || २२ ||\n\nतृतीयः पञ्चमः षष्ठः प्रत्येकं त्र्यक्षरः स्मृतः |\nअन्येऽवर्णसमोपेता वर्णाः स्युर्द्व्यक्षरास्त्रयः || २३ ||\n\nएष कालात्मनो विष्णोर्विश्वरूपस्य वाचकः |\nसतारया च शक्त्यायमष्टार्णः परिकीर्तितः || २४ ||\n\nक्षेत्रक्षेत्रज्ञयुक्त्या तु यथा प्रकृतिगः पुमान् |\nस्थूलस६क्ष्मात्मको ध्येयस्तथा सौदर्शनो हरिः || २५ ||\n\nदर्शनं परतत्वस्य स्यात्तदाख्यानदर्शनम् |\nतन्निष्ठानामिदं नित्यमज्ञानतिमिरापहम् || २६ ||\n\nछिनत्ति संशयं तेषां समु पायप्रवृत्तये |\nरूपान्तरमिदं तस्य संशयच्छेदकारिणः || २७ ||\n\nनूनं वर्णाश्रमाचारनिष्ठानामाननेन तु |\nभिनत्ति दूषकान् जन्तून् स्वकविद्याप्रभावतः || २८ ||\n\nलाञ्छितानामनेनाशु भक्तानां भावितात्मनाम् |\nकरस्थो विजयस्तु स्यादिह लोके परत्र च || २९ ||\n\nकिं पुनर्विषये यन्त्रे स्थापिते पूजिते सति |\nमुने मन्त्रप्रभावोऽयमेवमुक्तः परन्तप || ३० ||\n\nलक्षणं हृदयाद्यस्य मन्त्रस्यास्य क्रमाच्छृणु |\nप्रागेव हृदयादीनां मन्त्रार्णानि यथाक्रमम् || ३१ ||\n\nविन्यसेद्बीजभूतानि तारान्ते बिन्दुना ततः |\nआविसूनां क्रमादन्ते तथा सूर्याक्षरद्वयात् || ३२ ||\n\nमहासुदर्शनज्वालापदयोरन्तिमेऽपि च |\nचक्रायेति पदं षोढा शिरोन्तं योजयेत् क्रमात् || ३३ ||\n\nविज्ञानादिगुणौपेतैः तुर्यान्तैर्हृदयादिभिः |\nनमः स्वाहादिजात्यन्तैः प्रागुक्तविधिना लिखेत् || ३४ ||\n\nध्येयान्याकारवर्त्तीनि बोगस्थानेषु मूलवत् |\nवर्णभूषणवस्त्रास्त्रभुजसंस्थानचेष्टितैः || ३५ ||\n\nवर्मास्त्रेज्ञेयमन्त्रस्य चरमार्णद्वयं स्मृतम् |\nनमो नारायणायेति स्यादष्टार्णं सतारकम् || ३६ ||\n\nअस्य साङ्गान्युपाङ्गानि मन्त्रार्णैर्बिन्दुभुषितैः |\nचरमार्णेन शेषाणि चरणान्तान्यपि क्रमात् || ३७ ||\n\nगुणैश्च हृदयाद्यैश्च तुर्याद्यैर्जातिभिस्सह |\nस्वरूपं षोडशार्णस्य मन्त्रस्य प्रागुदीरितम् || ३८ ||\n\nहृदयादिपदान्तानि कल्पनीयानि पूर्ववत् |\nतत्र द्वादशमं बीजं हुंफट्स्वाहान्त मुच्चरेत् || ३९ ||\n\nविभोर्वराहवक्त्रस्य मन्त्रमानुष्टुभं श्रृणु |\nस्वराद्यं पञ्चमं वर्णमेकीभूतं समं पुरा || ४० ||\n\nप्राग्वर्णमेवमुद्धृत्य जातिमाद्यां समाहरेत् |\nअरान्तं तत् तृतीयं च तदन्ते नेमिपञ्चमम् || ४१ ||\n\nनाभ्येकादशमोपेतमरषोडशकं ततः |\nवराहरूपाय पदं तदूर्ध्वं व्याहृतित्रयम् || ४२ ||\n\nपतये पदमन्तेऽस्य भूपतित्वमनन्तरम् |\nमे देहीति ततः पश्चाद्दापयेति पदं ततः || ४३ ||\n\nशिरसा सह मन्त्रोऽयं द्वात्रिंशार्णः प्रकीर्तितः |\nअङ्गानि कल्पयेदस्य विभक्तैः पञ्चधा पदैः || ४४ ||\n\nक्रमशः सप्तभिः षड्भिः सप्तभिश्चाथ सप्तभिः |\nपञ्चभिर्वर्ण संभूतैः प्रणवाद्यैर्गुणोत्तरैः || ४५ ||\n\nहृदयाद्यस्त्रपर्यन्तैस्तुर्यान्तैर्जातिभिः सह |\nअङ्गक्लृप्तिरियं प्रोक्ता मन्त्रस्यास्य सुलोचन || ४६ ||\n\nशक्तिः स्वाहास्य भूर्बीजं परिज्ञेयं ततोपरि |\nमन्त्रं नृसिहरूपस्य प्राक्सङ्ख्यार्णं समुच्चरेत् || ४७ ||\n\nपुरो दयाद्यं अग्रान्तं नाभ्यर्णान्ताद्यसंयुतम् |\nकवीनां मध्यमं पूर्वं रमायाः संमतान्तरम् || ४८ ||\n\nस्वाहान्तं विष्टराद्यं च कृष्णान्तं चोरुपूर्वकम् |\nनाभिपञ्चदशार्णेन संयुतं तदनन्तरम् || ४९ ||\n\nपूजान्तं लोर्घ्वकं वाद्यमनन्तान्तं सबिन्दुकम् |\nसहस्राद्यं अपूर्वान्तं सर्वतोन्तमतः परम् || ५० ||\n\nमुकुटाद्यं मुखान्तं च नेम्याद्यर्णसन्वितम् |\nकिन्नरान्तरमादाय ऋछयाद्यर्णोपरि स्थितम् || ५१ ||\n\nअस्यन्तं बिन्दुसंयुक्तं हरेराद्यं समं ततः |\nगंभीरमध्यं धिषणमध्यमं कर्षणान्तिमम् || ५२ ||\n\nनाभ्यन्ताद्येन संयुक्तं ततो भद्राद्यमेव च |\nउन्निद्रान्तमनुस्वारं अमृताभ्यन्तरं द्विधा || ५३ ||\n\nतयोरन्तेऽमृतान्तं स्यात् वायुं तस्योपरि स्थितम् |\nततोऽन्नान्त्यं रमान्तं च रम्यान्तं हं समुद्धरेत् || ५४ ||\n\nएवमानुष्टुभो मन्त्रः कीर्तितो नृहरेः परः |\nपञ्चमं सस कान्ताद्यं बीजमस्य प्रकीर्तितम् || ५५ ||\n\nशक्तिश्चैवं सविज्ञेयमिन्दुपूर्वं सबिन्दुकम् |\nपादैश्चतुर्भिः सर्वैश्च प्रणवाद्यैरनुक्रमात् || ५६ ||\n\nपञ्चाङ्गान्यस्य मन्त्रस्य हृदयादीनि कल्पयेत् |\nपादान्ते योजयेदेताननन्तात्मन उच्यते || ५७ ||\n\nततः प्रियात्मने इति ज्योतिरात्मने इत्यपि |\nतुर्यो मायात्मने इति मन्त्रे चन्द्रात्मने पदम् || ५८ ||\n\nज्ञानादिहृदयादीनि जात्यन्तानि यथापुरा |\nपाताॢनृहरेर्मन्त्रश्चाष्टाष्टाक्षर उच्यते || ५९ ||\n\nक्रमात् स्वरान्तपूर्वाभ्यां युक्तं प्रथ्यर्णमुच्चरेत् |\nअरद्विदशकं पश्चात् नेम्याद्यं प्रोतमोस्वरात् || ६० ||\n\nअरान्तं च तृतीयं च तदन्ते नेमिपञ्चमम् |\nनाभ्येकादशमोपेतमक्षरं षोडशारगम् || ६१ ||\n\nबिन्दुयुक्तं ततः शान्तहरेरेखाभिरन्वितम् |\nकुशेशयान्तमग्नीति च तदन्ते नेत्र पूर्वकम् || ६२ ||\n\nत्रातुराद्यं यशाद्यं च साद्यं पर्वतमध्यमम् |\nअष्टारभं समादाय नेमिपञ्चकसंस्थितम् || ६३ ||\n\nरविनेमिपदं पश्चाच्छान्ताद्यं यमलादिकम् |\nद्विनवारं च सान्तं च द्वयमेतद्विधोच्चरन् || ६४ ||\n\nअरैकविंशं षष्ठं च द्विकमेतत्तथोच्चरन् || ६५ ||\n\nनेमितृतीयमक्षान्तं भवेतां पूर्ववद्द्विधा || ६६ ||\n\nक्रमेण भूषयेदेतमन्ते वर्मास्त्रशीर्षकैः || ६७ ||\n\nपाताॢनृहरेर्मन्त्रः चतुष्षष्ट्यर्णकः स्मृतः || ६८ ||\n\nबीजमाद्यक्षरं प्रोक्तं शक्तिः स्वाहा च सानुगा || ६९ ||\n\nअङ्गानि कल्पयेत् क्षार्णैः पूर्ववत् स्वरभूषितैः || ७० ||\n\nअन्ते बिन्दुसमोपेतैः प्रणवाद्यैरनुक्रमात् || ७१ ||\n\nज्ञानाद्यस्त्रावसानैश्च तुर्यान्तैर्हृदयादिभिः || ७२ ||\n\nपूर्ववत् समुपेतानि नमः स्वाहेति जातिभिः || ७३ ||\n\nनारसिंहमथाष्टार्णमन्त्रं सर्वार्थसिद्धिदम् || ७४ ||\n\nनमसः प्रणवाद्यस्य नरेत्यर्णमथान्तिमे |\nसिंहायेति पदान्तोऽयं नृसिंहाष्टार्ण ईरितः || ७५ ||\n\nक्षौं बीजमस्य नाभ्यर्णस्तृतीयः शक्तिरुच्यते |\nकल्पयेद्धृदयादीनि बीजेनैव यथा पुरा || ७६ ||\n\nक्रमशः केशवादीनां मन्त्राणां लक्षणं श्रृणु |\nनवमं चाष्टमं नेमावराद्यं मातृकान्तिमम् || ७७ ||\n\nत्रिधैकैकं क्रमात् कृत्वा बीजद्वादशकं यथा |\nपौनः पुन्येन सर्वेषां यलवान् योजयेदधः || ७८ ||\n\nनाभिषष्ठस्वरोर्ध्वस्थानङ्कयेद्विन्दुनोपरि |\nतारादिहृदयान्तानि संज्ञाभिस्तुर्यया सह || ७९ ||\n\nकेशवः प्रथमो वाच्यस्ततो नारायणः परः |\nमाधवश्चैव गोविन्दो विष्णुश्च मधुसूदनः || ८० ||\n\nत्रिविक्रमो वामनाख्यः श्रीधरः पझलोचनः |\nहृषीकेशः पझनाभो दामोदर इति श्रुतः || ८१ ||\n\nबीजैर्दीर्घस्वरोपैतैः प्राग्वदङ्गानि कल्पयेत् |\nतेषां श्रियादिकान्तानां श्रृणु मन्त्राननुक्रमात् || ८२ ||\n\nमातृकान्तय्त्रयं क्षाद्यं चतुर्धा प्रस्तेरत् पुरा |\nविष्वक्सुयोज्यान्यर्णानि त्वधोभागे यथाक्रमम् || ८३ ||\n\nअग्न्यम्बुपृथिवीवारिवर्ह्निभूज्वलना क्रमात् |\nवारिद्वयं च सोमं च पार्थिवद्वितयं ततः || ८४ ||\n\nयोजयेदनलं वर्णं षट्सप्ताष्टसु मूर्धनि |\nअधोनवद्वादशयोः सर्वेषां चोर्ध्वतः पुनः || ८५ ||\n\nस्वरशक्त्या समेतेन नाभ्यन्ताद्येन भूषयेत् |\nस्वरजात्यादियुक्तानि बीजानि हृदयादयः || ८६ ||\n\nबहिश्चक्रगदाशार्ङ्गखड्गाद्यैर्दिक्षु भेदिताः |\nविष्णवो वासुदेवाद्या एतेषां वाचकान् श्रणु || ८७ ||\n\nआद्ये चान्ते स्वरे नाभौ समुद्धृत्य सतारके |\nपूर्वे चक्रधरायेति संज्ञया विष्णवे नमः || ८८ ||\n\nअन्ये गदाधरायेति तृतीये शार्ङ्गधारिणे |\nखङ्गधारिण इत्यन्ते चतुर्थस्य नियोजयेत् || ८९ ||\n\nद्विषट्कार्णेन चोद्दिष्टा विष्णूनां वाचकाः पृथक् |\nसाङ्गान्युपाङ्गान्येतेषां मन्त्राद्यैः प्राग्वदाचरेत् || ९० ||\n\nबीजानि यानि विष्णूनां विलोमेन स्वरान्तिमान् |\nतान्युक्तानि हृषीकेशव्यूहानां समुदीरिताः || ९१ ||\n\nजनार्धनानां वक्ष्यन्ते मन्त्राः प्राच्यानलान्तरात् |\nइकारादीनि चत्वारि चैकारादीन्यनुक्रमात् || ९२ ||\n\nकुर्यात् प्रणवपूर्वाणि तेषामन्ते यथा पुरा |\nपूर्वं दण्डधरायेति सर्वेषां नमसा न्यसेत् || ९३ ||\n\nहृदादिचरणान्तानि मन्त्रार्णैस्तु यथा पुरा |\nनृसिंहक्रोडयोर्मन्त्रस्ते प्रागेव प्रदर्शितः || ९४ ||\n\nअन्तस्थाश्च ततोष्टार्णो वर्णान्ते च स्वरा हलः |\nसुप्रसिद्धाः समाख्यातास्त्वपराङ्गे निबोध तु || ९५ ||\n\nसुदर्शनषडर्णस्य प्राक्स्थमर्णचतुष्टयम् |\nपुराहृत्य ततः पश्चात्तन्नेत्राद्ये चलान्तिमे || ९६ ||\n\nनेमिस्थं पञ्चमं व्रणं अरषोडशकोपरि |\nनेमिनाभ्योस्तृतीये च वियोज्य तदनन्तरम् || ९७ ||\n\nनेम्याद्यं सानलं हान्तं नाभ्यन्ता त्तद्द्वयाङ्कितम् |\nपिण्डमेतन्नृसिंहस्य विद्द्युद्वर्णसमन्वितम् || ९८ ||\n\nसिंहान्त्यं हृदयाद्यं च द्विधोद्धृत्य द्वयं ततः |\nवर्मास्त्रे च शिरो जात्यायुक्तेयं द्विनवाक्षरम् || ९९ ||\n\nअस्यैव दशामो बीजं हनाद्यं शक्तिरुच्यते |\nषडङ्गमस्य ताराद्यं हृदयाद्यं क्रमाच्छृणु || १०० ||\n\nऔंकाररहितं बीजं षोढा कृत्वा यथा पुरा |\nस्वरैराद्यैर्विसर्गान्तैर्नपुंसकविवर्जितैः || १०१ ||\n\nयोजयित्वा तदूर्ध्वे तु पदानि क्रमशो न्यसेत् |\nचक्रराजपदं पूर्वे ज्वालाचक्रपदं ततः || १०२ ||\n\nजगच्चक्रपदं पश्चादसुरान्तकसंज्ञितम् |\nपञ्चमं दीप्तचक्राख्यमन्ते माहासुदर्शनम् || १०३ ||\n\nचतुर्थ्यन्तं नियोज्यान्ते पश्चाज्ज्ञानादिभिस्तथा |\nतुर्यान्तैर्हृदयाद्यैश्च स्वाहाद्याभिश्च चातिभिः || १०४ ||\n\nद्वादशार्णे नृसिंहस्य बीजं पूर्वं मुने श्रृणु |\nनेमिसप्तममादाय प्रागरार्णोपलक्षितम् || १०५ ||\n\nयुक्तं स्वरान्त्यपूर्वाभ्यां कुर्याद्बीजं परं त्विदम् |\nनतिप्रणवमद्यस्थमेकवीरं महाप्रभम् || १०६ ||\n\nसर्वेषां सिंहमन्त्राणां ध्यानभेदात्मनामिदम् |\nजीवभूतं स्वरूपस्य वाचकं विद्धि कामदम् || १०७ ||\n\nमूर्तिमन्त्रान् श्रृणुष्वाथ द्वादशाक्षरमण्डितम् |\nप्रणवं हार्दयीजातिः तुर्यान्तं भगवत्पदम् || १०८ ||\n\nनारसिंहाय दद्याद्वै पदं पञ्चाक्षरं ततः |\nविश्वत्त्रातृनृसिंहस्य मन्त्रेयं द्वादशाक्षरः || १०९ ||\n\nतारान्तस्येद ॥॥॥॥॥॥॥॥॥॥॥॥॥॥॥॥॥॥दशाक्षरः |\nवक्ष्यन्ते हृदयादीनि नेत्रान्तानि यथाक्रमम् || ११० ||\n\nषोढास्य बीजं ताराद्यमाकारादिसमन्वितम् |\nबिन्दुनाङ्कितमेतेषां योजनं प्राग्वदाचरेत् || १११ ||\n\nअह्गोपाह्गमयी व्याप्तिः सवीजैर्द्वादशाक्षरैः |\nसबिन्दुभिर्गुणाद्यैश्च कल्पयं वा नतिभिः सह || ११२ ||\n\nव्यापकोऽयं नृसिंहस्य मूर्तिभेदगतस्य च |\nसाङ्गो मन्त्रः समुद्दिष्टः सर्वाभिमतसिद्धिदः || ११३ ||\n\nअक्षमध्यगता वर्णा वर्णिताश्चक्रमध्यगाः |\nसंज्ञाः सबिन्दुप्राग्वर्णा नतिप्रणवमध्यगाः || ११४ ||\n\nतुर्यान्ताश्शक्तिसंघस्य जयाद्यस्य तु वाचकाः |\nभीमोग्राभ्यां च भूताभ्यां तथा मन्त्रद्वयं भवेत् || ११५ ||\n\nविष्टरेऽभिनिविष्टानां मन्त्राणां लक्षणं श्रृणु |\nसाध्यनामस्वरूपं तु व्यापकं वक्ष्यते पुनः || ११६ ||\n\nतारान्ते बीजं शक्तिश्च दैवतं तस्य चेत्ततः |\nशान्तिं पुष्टिं च वश्यं च विजयं चैवमादिकम् || ११७ ||\n\nद्वितीयान्तं समुच्चार्य कुरुवीप्सान्वितं ततः |\nयंच्छ यच्छ पदान्तं वा प्राकस्थितैः प्रणवान्तिमैः || ११८ ||\n\nअङ्कयेदवसाने च साध्यलक्षणमीरितम् |\nद्विरष्टवर्णं नृहरेर्मन्त्रमानुष्टुभं परम् || ११९ ||\n\nपूर्वमेव समुद्दिष्ठं बाह्ये वायव्यमक्षरम् |\nवर्मास्त्रजातियुक्तं च वाह्नं पार्थिवमक्षरम् || १२० ||\n\nविस्तरेण पुरा प्रोक्तं तस्मान्नेह प्रतन्यते |\nवक्ष्यते यन्त्र धर्तॄणां नागानां क्षाद्यमान्वितम् || १२१ ||\n\nबिन्दुस्वरान्वितं बीजं प्रणवाद्यं ततः परम् |\nयुक्तं प्रत्येकसंज्ञाभिस्तुर्यान्ताभिर्नमोऽन्तिमम् || १२२ ||\n\nइति शेषादिनागानां मन्त्रा सम्यगुदीरिताः |\nशक्त्या सतारया यान्त्रैः सौदर्शनषडक्षरैः || १२३ ||\n\nएकैकं भेदयेद्वर्णमष्टार्णस्योर्ध्वतोऽप्यधः |\nनारायणास्त्रमन्त्रोऽयं कल्पान्तहुतभुक्प्रभः || १२४ ||\n\nअभिधायाक्षरं पूर्वं चक्राद्यस्त्रगणस्य तु |\nयुक्तं वह्निविसर्गाभ्यां बीजं वा प्रणवान्वितम् || १२५ ||\n\nततः संज्ञा चतुर्थ्यन्ता योजनीया फडन्तिमा |\nचक्रादिषोडशास्त्राणामिति मन्त्राः प्रकीर्तिताः || १२६ ||\n\nज्ञात्वैवं यन्त्रमाहात्म्यं योर्चयेद्विधिपूर्वकम् |\nदिग्बन्ध वह्णिप्राकार गायत्र्या वाहनादिकैः || १२७ ||\n\nयागोपकरणैर्मन्त्रैर्भोग दान विवर्जितैः |\nक्रमात् सर्वफलावाप्तिर्मन्त्रसिद्धिश्च जायते || १२८ ||\n\nदशदिग्बन्धमन्त्राणां वक्ष्यते लक्षणं पुरा |\nओं पूर्वं पुरुषायेति स्वाहान्तं तदनन्तरम् || १२९ ||\n\nअस्त्रेण बन्धयामीति स्वाहान्तं च षडक्षरम् |\nइति दिग्बन्धमन्त्रोऽयमीरितो दुष्टदोषहृत् || १३० ||\n\nप्रणवं प्राक् समुद्धृत्य मनुं वाग्निजाययोः |\nआयान्तं विन्यसेच्चक्रंग्निप्राकारसंज्ञितम् || १३१ ||\n\nकीर्तितां चक्रगायत्रीं श्रृणु चक्रप्रसादनीम् |\nजातिपूर्वं पुरस्कृत्य चक्रायेति समुद्धरेत् || १३२ ||\n\nद्वितीयं विष्णुगायत्र्या नृसूक्ताद्यक्षरत्रयम् |\nतेत्राब्यां पदमादाय नेमिपूर्बान्तयोजितम् || १३३ ||\n\nधीमहीति तदन्ते नो विनिवेश्योऽनिवारितः |\nगायत्र्यन्तं समुद्धार्य तदन्ते चतुरक्षरम् || १३४ ||\n\nसौदर्शनी समुद्दिष्ठा गायत्री तारकाक्षरा |\nसतारका पुरा चेयं भवेदेकाक्षराधिका || १३५ ||\n\nतारद्वयं पुरोद्धृत्य परमं पदमुद्धरेत् |\nधामेतिवस्थितं चाथ नेम्याद्यं द्विनवारकम् || १३६ ||\n\nद्विदशारगतं वर्णं नाभिपञ्चममूर्धनि |\nततस्तु गृहकाम्ययो इति पञ्चार्णमुद्धरेत् || १३७ ||\n\nयुतं नेमिद्वितीयेन द्विनवारगतं ततः |\nषोडशारगतं वर्णं द्वितीयस्वरसंयुतम् || १३८ ||\n\nनेमिपञ्चमवर्णं च षोडशारगतं पुनः |\nनाभिद्वितीयसंभिन्नं नेम्यन्तं तारपश्चिमम् || १३९ ||\n\nतृतीयस्वरसंयुक्तं तृतीयं नेमिमण्डलात् |\nनेम्यन्तमास्वरोपेतमरान्तं च स्वरान्तरम् || १४० ||\n\nस्वरं तृतीयं संयोज्य ततश्च द्विनवारगम् |\nन्यूनविंशारगोर्ध्वं तद्द्विनवाक्षरमूर्धनि || १४१ ||\n\nस्वरं तृतीयं संयोज्य ततश्च द्विनवारगम् |\nपुनर्मन्त्रशरीरेति प्रणवान्तं ततो नमः || १४२ ||\n\nपुनश्च नमसा युक्तो मन्त्र आवाहनोचितः |\nप्रदाने सर्वभोगानां मन्त्रस्ते संप्रकाश्यते || १४३ ||\n\nप्रणवं पूर्वमुच्चार्य सर्वभोगैककारणम् |\nनेम्यन्तं बिन्दुसंयुक्तं त्रिधेदं पदमप्यथ || १४४ ||\n\nगृहाणेति शिरोऽन्तोयं भोगदानस्य वाचकः |\nआवाहने तथार्चायां विसर्जनविधौ तथा || १४५ ||\n\nप्रणवं पूर्वमुद्धृत्य संबोध्य भगवन्निति |\nमन्त्रमूर्तेपदं दद्यात् स्वपदं च द्वितीयया || १४६ ||\n\nआसादय क्षमस्वेति प्रणवान्तं समुद्धरेत् |\nपरप्रयुक्तमन्त्राणां शक्तिह्रासनतत्परः || १४७ ||\n\nसमस्तवीर्यमन्त्राढ्यं मुने मन्त्रवरं श्रृणु |\nप्रणवं पूर्वमुद्धृत्य प्रणवाद्यं सबिन्दुकम् || १४८ ||\n\nषडर्णस्यास्त्रमन्त्रप्राक्षडर्णं प्रणवोज्झितम् |\nप्रोक्तस्यार्णद्वयं पूर्वं चक्रराजपदं ततः || १४९ ||\n\nसर्वशब्दं दहद्वन्दूपूर्वं दुष्टभयंकरम् |\nचिन्तामूलं पदं पश्चाद्भिन्दि भिन्दीति वै ततः || १५० ||\n\nद्विधा विदारय पदं मन्त्रं ह्रासय ह्रासय |\nभक्षयेति पदद्वन्द्वं भूतानीति ततः परम् || १५१ ||\n\nत्रासय त्रासयेत्यन्ते वर्मास्त्रे च शिरोन्तिमे |\nएकसप्ततिमन्त्रोऽयं शक्तिह्रासाख्य ईरितः || १५२ ||\n\nमन्त्रमानुष्टुभं वक्ष्ये सर्वेषामभयप्रदम् |\nभगवन्निति संबोध्य सर्वेति पदमुद्धरेत् || १५३ ||\n\nविजयेति पदं पश्चात् सहस्त्रारेति तत्परम् |\nअपराजितेति शरणं पदं त्वामित्यनन्तरम् || १५४ ||\n\nप्रपन्नोऽस्मीति तत्पश्चाद्द्वितीयान्तश्चश्रीकरम् |\nश्रीपदाद्यं ततः पश्चात् सुदर्शनमिति क्रमात् || १५५ ||\n\nप्रपत्तिरिति विख्याता सर्बपापक्षयंकरी |\nवक्ष्ये नृसिह्यगायत्रीमपराङ्गस्य पूजने || १५६ ||\n\nवज्रेति द्व्यक्षरं पूर्वंश्रृङ्खलायेत्यतः परम् |\nआयान्तं तीक्ष्णदंष्ट्रेति विझहेति पदं ततः || १५७ ||\n\nवज्रेति द्व्यक्षरस्यान्ते नखायेति च धीमहि |\nआद्यं च चरमाद्यं च गायत्र्याः पदमुद्धरेत् || १५८ ||\n\nसिंहेति सविसर्गं च गायत्र्यन्तं ततो न्यसेत् |\nआचरेदुक्तमन्त्राभ्यामावाहनविसर्जने || १५९ ||\n\nदिग्बन्धं च सहास्त्रेण प्रागुक्तेन समाचरेत् |\nअन्येषामङ्गमन्त्राणां विनियोगो यथा पुरा || १६० ||\n\nइति निगदितमेतन्मन्त्रजालं यथाव |\nन्मुखयुगॢसमेते यन्त्रराजे निविष्टम् || १६१ ||\n\nहृदिबहिरपि भोगैर्यानि योज्यानि तानि |\nप्रकटयतु कदाचित् कष्टबुद्धेः परस्य || १६२ ||"
}