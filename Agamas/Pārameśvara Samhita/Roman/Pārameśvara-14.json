{
    "filename": "Pārameśvara-14.txt",
    "content": "śrīḥ |\n\ncaturdaśo'dhyāyaḥ |\n\nsanakaḥ |\nsnapanānāṃ vidhiṃ brahnan samākhyāhi savistaram |\nyajhjñānāt sakalāḥ pūrṇāḥ nityanaimittikāḥ kriyāḥ || 1 ||\n \nśāṇḍilya |\nśrṛṇuvatsa mahābuddhe sāvadhānena cetasā |\nvidhānaṃ snapanānāṃ tu bahubhedavinirmitam || 2 ||\n \nprāsādasyāgrataḥ kuryānmaṇḍapaṃ tu tadarthataḥ |\nprathamāvaraṇe vāpi dvitīyāvaraṇe'pi vā || 3 ||\n \ntṛtīyāvaraṇe vāpi caturthe pañcame'thavā |\nāgneyyāṃ dakṣiṇasyāṃ vā nairṛtyāṃ paścime tu vā || 4 ||\n \nvāyavyāmuttarasyāṃ vā aiśānyāṃ vā yathā ruci |\nkuryānmānādikaṃ sarvaṃ yāgamaṇḍapavaddvija || 5 ||\n \nvinā yāgasthalānmadye vediṃ cāpi tadūrdhvataḥ |\nadhivāsaśca kumbhānāṃ sthāpanaṃ snapanaṃ tathā || 6 ||\n \nyujyatevai yathaikasyāṃ tathābhyūhya samācaret |\nācāryāṃścaturo vipra ṣaḍaṣṭau dvādaśāpi vā || 7 ||\n \nyajamānastu varayecchāstrajñān guruṇā saha |\npravīṇāṃśca bahutve tu tatsaṃkhyāniyatiḥ kṛtā || 8 ||\n \nteṣāṃ yathoktasaṃkhyānāmabhijñānāmasannidhau |\ntādṛśān varayedviprāṃścatustridyekameva vā || 9 ||\n \nsādhakāṃścaturaḥ ṣaḍvā hyaṣṭau dvādaśa ṣoḍaśa |\nvarayecchāstrakuśalān pravīṇānuktakarmasu || 10 ||\n \nevaṃ sarveṣu yāgeṣu nityanaimittikātmasu |\nācāryāṇāṃ sādhakānāṃ saṃkhyāniyama īritaḥ || 11 ||\n \nsaṃkhyāhīnaṃ na gṛṇḍīyādāpadyāpi kadācana |\nmohena yadi gṛṇḍīyādbhayaṃ syādrājarāṣṭrayoḥ || 12 ||\n \nprāṅmukhe maṇḍape bhāge tṛtīye paścime sthite |\nmadhyasūtraṃ samāśritya snānapīṭhaṃ prakalpayet || 13 ||\n \nprāggataṃ pratyagāsye tu saumyāsye dakṣiṇāgatam |\ntadāsye cottarāsaṃsthaṃ yathā lakṣaṇalakṣitam || 14 ||\n \nyadā snapanabimbādau bimbe snapanamācaret |\nevaṃ tadā prakurvīta maṇḍapaṃ dvijasattama || 15 ||\n \nmūlabimbe yadā kuryāttadagre maṇḍapaṃ tadā |\ntadānīṃ na tu kurvīta snānapīṭhaṃ dvijottama || 16 ||\n \nsaptame pañcame vāpi pūrve snapanavāsare |\ntṛtīye vā muniśreṣṭha tasminnahani vā dvija || 17 ||\n \naṅkurānarpayitvā tu tataḥ snapanamārabhet |\nyadā pūrvadine kuryāt kumbhānāmadhivāsanam || 18 ||\n \ntadānīṃ pūrvarātrau tu kuryāt kautukabandhanam |\npūrvedyurvighnite paścāttasminnahani vācaret || 19 ||\n \nyadā karmadine vipra kuryāt kumbhādhivāsanam |\ntadānīṃ tu dine tasmin kuryāt kautukabandhanam || 20 ||\n \ntataḥ prabhāta ācāryaḥ kṛtasnānaḥ prasannadhīḥ |\npraviśya maṇḍapaṃ sārdhaṃ paricaryāparairjanaiḥ || 21 ||\n \nśalākāsahitairdarbhaiḥ sahadevīvimiśritaiḥ |\nmārjayet sarvato vipra prāṅmukho vā vāpyudaṅmukhaḥ || 22 ||\n \nālepayedgomayena pūrvādīśānapaścimam |\nnūtanenāmbareṇaiva gālitena jalena tu || 23 ||\n \nprokṣayet sarvadigvipra pañcagavyakuśāmbubhiḥ |\neko dvau bahavo vāpi deśikāḥ snapane smṛtāḥ || 24 ||\n \nnavasūtradharāḥ sarve sarvālaṅkārasaṃyutāḥ |\nnavavastrottarīyāśca soṣṇīṣā gurusambhatāḥ || 25 ||\n \nniyamasthāstu bahavastathaiva paricārakāḥ |\nyadyadyogyaṃ bhavedbrahnan snapane yatra yatra tu || 26 ||\n \ntat samastaṃ samāhṛtya maṇḍape saṃpraveśya ca |\nsnapanaṃ prārabhet paścāddeśikaḥ śāstrapāragaḥ || 27 ||\n \nsnapanaṃ dvividhaṃ viddhi parāparavibhedataḥ |\nparaṃ tu daśadhā proktaṃ pradhānādivibhedataḥ || 28 ||\n \npradhānaṃ prathamaṃ viddhi dvitīyaṃ tu paraṃ smṛtam |\ntṛtīyaṃ parasūkṣmaṃ syāt parasthūlaṃ caturthakam || 29 ||\n \npañcamaṃ syāt sūkṣmaparaṃ sūkṣmasūkṣmaṃ tu ṣaṣṭhakam |\nsūkṣmasthūlaṃ saptamaṃ syāt sthūlaṃ syāt paramaṣṭamam || 30 ||\n \nsthūlasūkṣmaṃ tu navamaṃ sthūlasthūlaṃ taduttaram |\ncaturdhā tvaparaṃ viddhi hyekaikaṃ navadhā sthitam || 31 ||\n \nuttamottamapūrveṇa bhedena dvijasattama |\nparāparavibhedānāmeṣāṃ sādhāraṇaṃ sthitam || 32 ||\n \nanantakalaśaṃ nāmnā snapanaṃ sarvapūrakam |\neṣāṃ pradhānapūrvāṇāṃ sūtrapātapurassaram || 33 ||\n \nsarvamuddhāraparyantaṃ krameṇa śrṛṇu sattama |\nlohajaṃ dārujaṃ vāpi mṛṇmayaṃ vā suśobhanam || 34 ||\n \nmaṇḍapeśānadigbhāge saṃsthāpya jalabhājanam |\nvediṃ prakṣālya toyena vastraiḥ saṃveṣṭya nūtanaiḥ || 35 ||\n \nsūtrapātaṃ tataḥ kuryāt kumbhasaṃkhyānurūpataḥ |\nyathoktamānavistīrṇakṣetramaṇḍapamadhyataḥ || 36 ||\n \nmaṇḍapasya tu viprendva prāgbhāgamavalambya vā |\nsvīkṛtya paścāt prāk pratyak dadyāt sūtracatuṣṭayam || 37 ||\n \ndakṣiṇottaragaṃ sūtrapañcakaṃ viniveśayet |\nevaṃ kṛte bhavantyatra padāni dvādaśa dvija || 38 ||\n \nekaikasya tu vistāraṃ tālaṃ prādeśabheva vā |\nhastaṃ vā'ratnimātraṃ vā maṇḍapasyānurūpataḥ || 39 ||\n \nsahattvasya ca kumbhānāmevaṃ sarvatra cordhvataḥ |\npiṣṭacūrṇairalaṅkṛtya caturdikṣu samantataḥ || 40 ||\n \nkoṣṭheṣu pīṭhikāṃ kuryāttaṇḍulaivrīhibhistu vā |\ntāsāṃ hi pratikoṣṭhaṃ tu kuryādāḍhakasaṃmitaiḥ || 41 ||\n \nardhāthikaistribhiḥ praśthairathavā kevalaistribhiḥ |\nardhottareṇa vā vipra kuryāt prasthadvayena vā || 42 ||\n \nyadvā prasthadvayenaiva prasthenārdhottareṇa vā |\nprasthena vā tadardhena tatpādenāthavā dvija || 43 ||\n \nturyāśrāmathavā vṛttāṃ kṛtvaivaṃ pīṭhikāṃ tataḥ |\nsauvarṇā rājatā grāhyāstamrā vā bhedavarjitāḥ || 44 ||\n \nśrlakṣṇā na suṣirāḥ kumbhā caturviṃśāṅgulonnatāḥ |\nvistṛtermadhyatastadvattadgalaṃ tryaṅgulonnatam || 45 ||\n \ntatamaṅguliṣaṭkena tatrāsyaṃ tryaṅgulaṃ smatam |\nmekhalā parito jñeyā tryaṅgulā dvijasattama || 46 ||\n \nyadvā tadardhamānaṃ tu sarvamucchrāyapūrvakam |\nyadvottamottamā vipra droṇamānodapūrakāḥ || 47 ||\n \ntadaṣṭamāṃśato nyūnāḥ kramāt prasthadvayābadhi |\nadhamādhamakumbhāstu prasthamātrodapūrakāḥ || 48 ||\n \nevaṃ lakṣaṇayuktāstu kāryā vittānurūpataḥ |\ncakrādhāroparisthāstu vitatāḥ kamaṭho darāḥ || 49 ||\n \npāñcajanyavaligrīvāḥ śatapatramukhānanāḥ |\nūrdhvādhaḥ kaumudīmālāmaṇḍalālaṃkatṛtā dvija || 50 ||\n \nmakārānanaśeṣābhiḥ amṛtāmbuprabāhakāḥ |\nnadīsamudra śrīvṛkṣanānāmālyeḥ pariṣkatāḥ || 51 ||\n \ncakrādhārādhibhiryadvā rahitāḥ satyasaṃbhave |\nmṛṇmayā vānukalpe tu bhedaśchidravivarjitāḥ || 52 ||\n \npavkavimbaphalākārāḥ kālavṛttairvivarjitāḥ |\nna dvitaptāḥ sutaptāśca hyekavarṇāstu susvanāḥ || 53 ||\n \nsaṃgṛhya kṣālayet samyak śuddhatoyaiśca sarvataḥ |\nsūtreṇa veṣṭayedyatnādaṅgulāṅgulamantaram || 54 ||\n \npaścime kalaśasthānāt kalaśānadhivāsayet |\nśālibhiḥ sthaṇḍilaṃ kṛtvā kevale sthaṇḍile tu vā || 55 ||\n \npūrvāgrānuttarāgrāṃśca kuśāṃstatra paristaret |\ntāreṇa tatra kalaśān nyasya puṣpeṇa pūjya ca || 56 ||\n \nadhomukhāṃstu tāneva nyasya paṅktikrameṇa tu |\nkuśānupari saṃstīrya prāṅmukhaṃ parameṣṭhinā || 57 ||\n \ndarbhamudrāṃ pradarśyātha gandhatoyena sarvataḥ |\nsaṃprokṣya puṃsā viśvena vikiredakṣatāni ca || 58 ||\n \nnivṛtyā conmukhīkṛtya sarveṇa munipuḍgava |\npṛthaguddhṛtya kalaśān svasthāneṣu kramānnyaset || 59 ||\n \nkumbhanyāsādi sarvaṃ tu dviṣaṭkārṇena vācaret |\nnirīkṣaṇādisaṃśuddhān kṛtvā sahṛdayena tu || 60 ||\n \ndvādaśākṣaramantreṇa mantrayet tān sakṛt sakṛt |\ntenaiva pūjayet paścādarghyasrakacandanādinā || 61 ||\n \ntadāharaṇohamaṃ tu yathāśakti samācaret |\npūrṇāntamatha saṃpūrya kramāddravyairnibodha tat || 62 ||\n \npaṅktitraye paścimādi pūrvāntaṃ ca catuścatuḥ |\ntatra dakṣiṇadikpaṅktau kalaśe paścime sthite || 63 ||\n \ndhātrīphalodakaṃ caiva lodhratoyamanantaram |\nraktacandanatoyaṃ ca rajanīnīramuttamam || 64 ||\n \ntatastu madhyapaṅktau tu tathaiva viniveśayet |\ngranthipallavavāryeva tatastu tagarodakam || 65 ||\n \npriyaṅguvāri tadanu māṃsījalamataḥ param |\ntathaivottarapaṅktau tu bhavedetaccatuṣṭayam || 66 ||\n \nsiddhārthakodakaṃ caiva sarvauṣadhijalaṃ tataḥ |\nsarvaratnodakaṃ caiva śuddhodakamataḥ param || 67 ||\n \nnyaset kūrcaṃ kuśaṃ dārbhamudagraṃ ṣoḍaśāṅgulam |\naṅgulaṃ granthimānaṃ tu mūlaṃ vai dvādaśāṅgulam || 68 ||\n \nśeṣamagraṃ bijānīyādityetat kūrcalakṣaṇam |\nadhavārthāṅgulo granthiragraṃ vai vdyaṅgulaṃ bhavet || 69 ||\n \nmūlaṃ kuryāttu viprendra dvādaśāṅgulasaṃmitam |\nbrāhnaṇasya caturdarbhaṃ tridarbhaṃ kṣatriyasya tu || 70 ||\n \ndvidarbhaṃ tu viśāṃ kurcaṃ strīśūdrāṇāṃ tathā bhavet |\nsarveṣāmathavā kūrcaṃ catussaptakṛtaṃ tu vā || 71 ||\n \nmūlamantreṇa tadanu pūjayed ddvādaśātmanā |\narghyālabhanapuṣpaiśca dhūpena munipuhgava || 72 ||\n \napidhāya krameṇaiva vidhānaiḥ sūtraveṣṭitaiḥ |\npratikumbhaṃ tu vasanaiverṣṭayedvibhave sati || 73 ||\n \nācchādya navavastreṇa sarvataḥ prāgudaṅmukhaḥ |\npūrvavat pūjayitvā tu tato homaṃ samārabhet || 74 ||\n \naṣṭottaraśataṃ hutvā samidādīn pṛthak pṛthak |\npūrṇāhutiṃ tato huttatvā kalaśānabhimantrayet || 75 ||\n \nmūlamantreṇa sarveṣāṃ mnapanaṃ vihitaṃ dvija |\nantarāntarayogena kumbhaiḥ śuddhodapūritaiḥ || 76 ||\n \nsnapanaṃ cārghyadānaṃ ca dravyāṇāṃ tu samācaret |\ndravyanyāsakrameṇaiva taduddhāraḥ prakīrtitaḥ || 77 ||\n \npradhānametat kathitaṃ dviṣaṭkakalaśātmakam |\nsarveṣāṃ kāraṇamidaṃ kāryāṇyanyāni sattama || 78 ||\n \nambunā pañcagavyena kṣīreṇa tadanantaram |\ndadnā dhṛtena madhunā sarvauṣadhijalena tu || 79 ||\n \nbījāmbuphalatoyaṃ ca gandhapuṣpāmbunā tataḥ |\nhemaratnodakenātha pūritaṃ tu yathākramam || 80 ||\n \nkalaśānāṃ dviṣaṭkaṃ yat parametadudāthṛtam |\npaccagavyadadhikṣīraghṛtamadhvikṣuvāriṇā || 81 ||\n \nsarvauṣadhīgandharatnaphalapuṣpajalaistathā |\nkevalenodakenāpi krameṇa paripūritam || 82 ||\n \ndviṣaṭkametat kumbhānāṃ parasūkṣmamudāhṛtam |\npayodadhighṛtakṣaudraiḥ sarvagandhodakena ca || 83 ||\n \nsarvauṣadhijalenāpi patrapuṣpaphalāmbubhiḥ |\nbījāmbunā hemaratnajalenaikīkṛtena ca || 84 ||\n \nmiśraiḥ puṇyasarittoyaiḥ paripūrṇaṃ krameṇa tu |\nparasthūlamimidaṃ viddhi kalaśaṃ dvādaśātmakam || 85 ||\n \nsūtrapātādikaṃ cānyat tritaye'smin pradhānavat |\npañcadhā bhājite kṣetne bhāgāḥ syuḥ pañcaviṃśatiḥ || 86 ||\n \nbahiḥ prāgādiyogena kalaśānāṃ dviraṣṭake |\nkṣīraṃ dadhi ghṛtaṃ caivamadhuvai rasamaikṣavam || 87 ||\n \ndhātrīphalādidaśakaṃ sarvauṣadhyantameva hi |\npatrodakaṃ tataḥ paścāt tadantaḥ kalaśāṣṭake || 88 ||\n \nprāgādipuṣpatoyaṃ phalabījodake tvatha |\ngandhodakaṃ ca tadanu hemaratnajale tathā || 89 ||\n \npuṇyatartsarettoyaṃ madye śuddhodakam nyasate |\ndravyanyāsakrameṇaiva taduddhāra udāhṛtaḥ || 90 ||\n \nevaṃ kramād dravyayuktakalaśairdvijasattama |\nsnapanaṃ pañcaviṃśadbhi retat sūkṣmaparaṃ smṛtam || 91 ||\n \npañcaviṃśatikoṣṭhāni kalpayitvā tu pūrvavat |\nmadhye śuddhodakaṃ nyasya bahirindrādiyogataḥ || 92 ||\n \npūrvaṃ kṣīrāmbhasā pūrṇaṃ paraṃ śuddhena vāriṇā |\ntṛtīyaṃ ratnatoyena hematoyena cāparam || 93 ||\n \ngandhasaṃmiśritaṃ cānyat phalapuṣpodakānvitam |\nśālibījāmbhasā pūrṇabhaṣṭamaṃ parikīrtitam || 94 ||\n \nkumbhāṣṭakaṃ tu tadbāhyadigaṣṭakasamāśritam |\ndhātrīphalodakaṃ pūrve pathyātoyaṃ tato'pare || 95 ||\n \ngalūcīkṣodamanmasmin vibhītakajalaṃ pare |\nkumārīvkathitaṃ toyaṃ vyāghrīsalilameva ca || 96 ||\n \nnāgarodakamanyasmin tathānyasmin madhūdakam |\nvihito'tra samuddhāro dravyanyāsakrameṇa tu || 97 ||\n \nsatyādyaiḥ pañcabhirmantraistribhiḥ siṃhādibhiḥ kramāt |\nantarāvaraṇasthānāṃ kalaśānāṃ mahāmate || 98 ||\n \nekaikaṃ saptadhāmantrya prāgādau tadbahiḥ sthitān |\nkalaśāṃścakramantreṇa hṛdādyenābhimantrayet || 99 ||\n \ngāyatryāntargatairvipra kalaśaiḥ snāpayet kramāt |\ndvitīyāvaraṇasthaistu upacārā hṛdā mune || 100 ||\n \nkevalenodakenātha astrajaptena secayet |\nyadvā prāguditenaiva vartmanā sarvamācaret || 101 ||\n \ndaśabhiḥ saptabhikumbhaiḥ sūkṣmasūkṣmamidaṃ smṛtam |\ncaturhastaṃ trihastaṃ vā kṣetraṃ sārdhadvihastakam || 102 ||\n \ndvihastaṃ vā samāpādya tadardhaṃ tu dvidhā bhavet |\nekena karṇikāṃ kuryāddvitayena dviraṣṭakam || 103 ||\n \ndalānāṃ tu tato brahnan karṇikopari vinyaset |\nkalaśānāṃ catuṣkaṃ tu dikcatuṣkasamāśritam || 104 ||\n \npūrvaṃ tu puṣpatoyena gandhodena tataḥ param |\nsvarṇodenāparaṃ cānyat sarvaratnajalena tu || 105 ||\n \npūrvapatrāt samārabhya yāvadīśānagocaram |\nṣoḍaśānyān pratiṣṭhāpya tatraiva kalaśānmune || 106 ||\n \nprathamaṃ pañcagavyena kevalena tu pūrayet |\ngomūtreṇa dvitīyaṃ tu tṛtīyaṃ gomayāmbunā || 107 ||\n \ntretāgnibhūtinā vipra caturthaṃ sodakena tu |\ngajagovṛṣabhaśrṛṅgavalmīkākyamṛdā param || 108 ||\n \nśālikṣetrānnadīmadhyāt pajhaṣaṇḍācca parvatāt |\nmṛdbhiḥ ṣaṣṭhaṃ tu kalaśaṃ pūraṇīyaṃ tato dvija || 109 ||\n \nsaptamaṃ sarṣapāmbhobhiḥ sarvauṣadhibhiraṣṭamam |\nkṣīreṇa navamaṃ viddhi dadhnā daśamamucyate || 110 ||\n \nghṛtena caikādaśamaṃ madhunā dvādaśaṃ dvija |\nsarvaistrayodaśaṃ bījaiḥ phalaiḥ sarvaiścaturdaśam || 111 ||\n \nsamastadhānyairaparaṃ sarvagandhaistu ṣoḍaśam |\ndalasthān pūrvamuddhṛtya dravyanyāsakrameṇa tu || 112 ||\n \npaścāttu karṇikāsaṃsthāṃstathaiva tu sumuddharet |\nhṛdābhimantritaṃ kṛtvā ekaikaṃ kalaśaṃ purā || 113 ||\n \nsnāpayenmūlamantraiṇa ekaikena tataḥ kramāt |\niti viṃśatibhiḥ kumbhairanvitaṃ dvijasattama || 114 ||\n \nsūkṣmasthūlamidaṃ proktaṃ tato'nyacchṛṇu vistṛtam |\nprākpratyagāyataṃ sūtrapañcakaṃ viniveśya ca || 115 ||\n \ndakṣiṇottarasūtrānāmekādaśa vinikṣipet |\nevaṃ kṛte tu koṣṭhāni catvāriṃśadbhavanti hi || 116 ||\n \ntatra paścimadikpaṅkterārabhya kramayogataḥ |\ndakṣiṇāduttarāntaṃ ca kalaśānāṃ catuścatuḥ || 117 ||\n \nvinyasya pūrayettāṃstu kramāddravyairnibodha tat |\npādyārghyācamanīyārthadravyaiḥ pūrvoditaistrayam || 118 ||\n \nnagādādyantamadhyebhyo nadīmṛttīrasaṃbhavā |\nhradādvalmīkaśikharādūgajadantakṣatīkṛtāt || 119 ||\n \nhalotthā govṛṣaśrṛṅgaśālīnāṃ tu samudbhavā |\ntathā ca pajhaṣaṇḍotthā tvekasmin gomayaṃ pare || 120 ||\n \nvanadāhasamudbhataṃ tathaiva ca mahānasāt |\ntretāgnibhasma tvapare viniveśya ghaṭāntare || 121 ||\n \nanyasmin pañcagavyaṃ tu kuśodakasamanvitam |\nsaghṛtaṃ tailakumbhaṃ tu camasīvāripūritam || 122 ||\n \npalāśakhadirāśvatthaśamīlohitacandanam |\nkaṣāyodakamanyasmin pare tu triphalodakam || 123 ||\n \nvacā śatāvarī kanyā vyāghrī siṃhī kṛtāñjaliḥ |\ngolomī siṃhalomī ca kuṣṭhaṃ bhūmyañjanaṃ tathā || 124 ||\n \nmahāgaruḍavegā ca kalaśe'nyatra sattama |\nmahānīlā galūcī ca sahadevī śatāvarī || 125 ||\n \nviṣṇukrāntā ca kārkoṭā sāṃhā vahniśikhāpare |\nyaṣṭī varāhakarṇī cāpyanyasmin gajapippalī || 126 ||\n \nśrīphalādyāni cānyasmin pāvanāni phalāni ca |\ndadhikṣīrājyakumbhāṃśca dvau madhvikṣurasānvitau || 127 ||\n \nmūlānyambhoruhāṇāṃ ca tānyanyasmin ghaṭe nyaset |\ndrumāṇāṃ pāvanānāṃ tu sakṣīrāṇāṃ viśeṣataḥ || 128 ||\n \npatrapuṣpaphalopetamekasmin mañjarīgaṇam |\njātyādikamathaikasmin kausumīyaṃ latācayam || 129 ||\n \nrocanārajanīyugmaṃ bālamoṭātha pajhakam |\niti pañcakamanyasmin darbhadūrvāṅkurāṇi ca || 130 ||\n \nsāsyaṃ śālyaṅkuracayaṃ kalaśe hyapare tu vai |\nsidadhārthakān sitādyāṃstu priyaṅguṃ gandhasaṃjñakam || 131 ||\n \naparasmin nyaset kumbhe saha vai nāgakesaraiḥ |\ngrāmyāścoṣadhayaḥ sapta saptāraṇyā ghaṭadvaye || 132 ||\n \nbāhlīkaṃ candanaṃ caiva rasaṃ karpūrameva ca |\ncatuṣkametadapare tvanyasmin dhātavaḥ śubhāḥ || 133 ||\n \ntāmrajāmbūnadādyāstu pare ratnacayaṃ mahat |\nnyasedvidrumajālaṃ ca dvaye muktāphalāni ca || 134 ||\n \narghyodakamakamathaikasminnadītīrthodakaṃ dvaye |\nsarvauṣadhighaṭaṃ caiva suśītāmbhoghaṭaṃ tataḥ || 135 ||\n \nsugandhapuṣpakalaśaṃ catvāriṃśat tvamī smṛtāḥ |\ndravyanyāsakramoddhāra idaṃ sthūlaṃ paraṃ smṛtam || 136 ||\n \nśītāmbupūritānāṃ ca ghaṭānāṃ kevalaṃ dvija |\ncatvāriṃśat samāyuktaṃ sthūlasūkṣmaṃ prakāśitam || 137 ||\n \ngandhodakena pūrṇānāṃ catvāriṃśadbhireva ca |\nsamanvitaṃ ghaṭānāṃ tu sthūlasthūlaṃ prakīrtitam || 138 ||\n \nsūtrapātavidhānaṃ ca kumbhanyāsakramaṃ tataḥ |\nuddhāraṃ cānayoḥ kuryāt sthūlādyasadṛśaṃ dvija || 139 ||\n \nbhaktiśraddhāvaśāccāpi vibhavānuguṇaṃ tu vā |\ntrividhaṃ sthūlabhedaṃ tu dviguṇaṃ tu samācaret || 140 ||\n \nanukalpe tadardhaṃ vā pādamaṣṭāṃśameva vā |\ncatuṣṭayaṃ vā kumbhānāṃ pratyekaṃ vā dvayaṃ dvayam || 141 ||\n \nekaikaṃ vāpi viprendra sarvadravyamayaṃ ghaṭam |\nnavānāṃ paripūrṇānāmuktādanyadapekṣitam || 142 ||\n \nkuryādabhyūhya tat sarvaṃ pradhānoditavartmanā |\nevaṃ tu daśadhā vipra parabhedāḥ prakāśitāḥ || 143 ||\n \naparasya vibhedāṃstu krameṇa śrṛṇu sattama |\ncaturaśrīkṛte kṣetre hyekatriṃśadvibhājite || 144 ||\n \nkoṣṭhakānāṃ navaśatamekapaṣṭistathaiva ca |\nmadhye paṅktitrayaṃ sthāpya mārjayettadbahirdvayam || 145 ||\n \nvīthyarthaṃ tadbahirbhūyaḥ sthāpya paṅktitrayaṃ punaḥ |\ndvayaṃ vimṛjya vīthyarthaṃ sthāpayet saptakaṃ punaḥ || 146 ||\n \nvibhajya vā triṇavadhā hyekaikaṃ vimṛjeddvija |\nvīthyarthaṃ saṃkaṭe deśe kalaśānāṃ tu pūrvavat || 147 ||\n \nkrameṇa teṣu koṣṭheṣu kalaśān pūrvavannyaset |\nghṛtamuṣṇodakaṃ caiva ratnavāri phalodakam || 148 ||\n \nlohāmbho mārjanāmbhaśca gandhāmbho'kṣatavāri ca |\nyavodakamatheśāntaṃ madhyādārabhya madhyame || 149 ||\n \npādyamarghya tathācāmaṃ pañcagavyaṃ krameṇa tu |\ndvicatuṣkeṇa saṃvītanakānāṃ tu madhyame || 150 ||\n \naindrādyuttaraparyantaṃ vidiksthānāṃ tu madhyame |\ndadhi kṣīraṃ madhu tathā kaṣāyaṃ vahnidikkramāt || 151 ||\n \nevaṃ saptadaśa proktaḥ pradhānadravyasaṃyutāḥ |\nśeṣāścānye catuṣṣaṣṭiḥ śuddhodakasamanvitāḥ || 152 ||\n \nityekāśītikalaśā madhyataḥ saṃsthitā dvija |\ntatastvekonapañcāśatkalaśāstaddigaṣṭake || 153 ||\n \ntatra madhyamakumbheṣu diksthitānāṃ ca secayet |\ngulodakaṃ cekṣurasaṃ nālikerarasaṃ tathā || 154 ||\n \nśāntivāri muniśreṣṭha pūrvadikkramayogataḥ |\nvidiksthabrahnakumbheṣu secayenmaḍgalodakam || 155 ||\n \nāgneyādīśaparyantaṃ śiṣṭamanyacchatatrayam |\nasītiyuktaṃ kumbhānāṃ tathaiva caturuttaram || 156 ||\n \nsugandhaiḥ śītalaistoyaiḥ saṃpūrṇaṃ dvijasattama |\npascānmadhyasthanavake madhyādīśānapaścimam || 157 ||\n \nvāsudevādvarāhāntaṃ mūrtīnāṃ navakaṃ yajet |\narghyālabhanamālyaiśca dhūpena ca yathākramam || 158 ||\n \ntadvahirnavakānāṃ tu brahnakumbheṣu pūjayet |\nkeśavādvāmanāntaṃ ca dvicatuḥ pūrvadikkramāt || 159 ||\n \ntata ekonapañcāśat kalaśānāṃ mahāmate |\npūjayedbrahnakumbheṣu śrīdharādyaṃ catuṣṭayam || 160 ||\n \npūrvādyuttaraparyantaṃ vahnyādīśānapaścimam |\nnarādyaṃ kṛṣṇaparyantaṃ catuṣkaṃ pūjayeddvija || 161 ||\n \nprāgvat kūrcāni saṃnyasya cakrikābhiḥ pidhāya ca |\ntata ācchādayedvarstrainūtanaistu pṛthak pṛthak || 162 ||\n \ntata ūrdhvaṃ yajeddevaṃ vāsudevaṃ jagatpatim |\npādyamarghyaṃ tathācāmaṃ pañcagavyaṃ ghṛtaṃ dadhi || 163 ||\n \npayo madhu kaṣāyaṃ ca uṣṇāmbhaḥ phalapāri ca |\nmārjanāmbho 'kṣatāmbhaśca ratnāmbho lohavāri ca || 164 ||\n \ngandhāmbhaśca yavāmbhaśca gulodekṣurasau tathā |\nnālikerarasaṃ cāpi śāntitoyaṃ ca maṅgalam || 165 ||\n \nkrameṇānena viprendra hyācaret snapanaṃ vibhoḥ |\nmūlamantreṇa sarveṣāṃ snapanaṃ vihitaṃ dvija || 166 ||\n \nathavā pādyapūrvaṃ tu gandhatoyāvasānakam |\nṛgbhiḥ puruṣasūktasya tathedaṃ viṣṇurityṛcā || 167 ||\n \nyavāmbho gulatoyādyaṃ catuṣkaṃ śāntipaścimam |\ntvaṃ viṣṇuriti mantreṇa viṣṇornukamiti dvija || 168 ||\n \nsnāpayenmaṅgalādyena toyena munipuṅgava |\nyenābhiṣiñceddeveśaṃ pradhānakalaśena tu || 169 ||\n \ntacchuddhavārikalaśaistanmantreṇābhiṣecayet |\npratidravyaṃ tu vastreṇa hyarghyālabhanamālyakaiḥ || 170 ||\n \ndhūyena ca samabhyarcya tatastenābhiṣecayet |\nyadvārghyaṃ pādyamācāmaṃ gandhasragdhūpadīpakam || 171 ||\n \ndadyādyathākramaṃ sarvaṃ kevalaṃ cārdhyameva vā |\nyuktaṃ śatacatuṣkeṇa saptatyā ca trayeṇa ca || 172 ||\n \nkumbhānāṃ snapanaṃ hyetaduttamotamamucyate |\nhīnamaṣṭāṣṭasaṃkhyātairantaśśuddhodavāribhiḥ || 173 ||\n \nkalaśaiḥ snapanaṃ yattu tat syāduttamamadhyamam |\ntathā paṅkticatuṣkaṃ tu hīnaṃ syāt pūrvaniścitāt || 174 ||\n \nyadetat snapanaṃ yuktamekāśītyā ca madhyataḥ |\ndikṣu caikonapañcāśaccatuṣkena vidikṣu ca || 175 ||\n \nbrāhnadaivikabhāgasthaiḥ kalaśairanvitaṃ dvija |\nśeṣaiḥṣaṣṭayuttaraśatasaṃkhyātaiḥ śuddhavāribhiḥ || 176 ||\n \nvihīnaṃ kalaśairvipra tadbhaveduttamādhamam |\nśatadvayena kumbhānāṃ caturdiksaṃsthitena ca || 177 ||\n \ncaturhīnena vai vipra hyekāśītyā ca madhyataḥ |\nsaṃyuktaṃ snapanaṃ prāgvat tadbhavenmadhyamottamam || 178 ||\n \naṣṭāṣṭaparisaṅkhyātairantaḥ śuddhodavāribhiḥ |\nkalaśairyad bhaveddhīnaṃ tat syānmadyamamadhyamam || 179 ||\n \nekāśītyā ca kumbhānāṃ madhyatastu samanvitam |\ndikṣu caikonapañcāśanmadhyasthanavasaṃyutam || 180 ||\n \nśeṣaiḥ śuddhodakalaśairvihīnaṃ madhyamādhamam |\npaṅktīnāmaṣṭakenātra hīnaṃ kṣetraṃ tu kalpayet || 181 ||\n \nekāśītyā ca kumbhānāṃ kevalaṃ pūrvavad dvija |\nadhamottamametattu snapanaṃ parikīrtitam || 182 ||\n \ndvātriṃśadbhistu kalśaiḥ sauṇasthaiḥ śuddhavāribhiḥ |\nvihīnaṃ snapanaṃ yattad bhaveda dhamamadhyamam || 183 ||\n \nyaccatuṣṣaṣṭikalaśairvihīnaṃ sarvadiksthitaiḥ |\nśuddhodakairdvijaśreṣṭha tadbhaveda dhamādhamam || 184 ||\n \nnavadhā saptadhā vātra kṣetraṃ kṛtvā tu pīḍayet |\ndvayaṃ catuṣkaṃ vā śiṣṭaṃ kumbhānāṃ sthāpanārthataḥ || 185 ||\n \nityuktamādyaṃ navadhā dvitīyaṃ śrṛṇu sattama |\ncaturaśrīkṛte kṣetre hyaṣṭādaśavibhājite || 186 ||\n \nyadvā ṣoḍaśadhā vipra paṅktiṣaṭkaṃ tu madhyataḥ |\nsaṃsthāpya tadbahirvīthyai mārjayeddvitayaṃ dvija || 187 ||\n \nekaikaṃ vāpi tadbāhye sthāpayettu catuṣṭayam |\npūrvavatteṣu kalaśān nyasya dravyāṇi nikṣipet || 188 ||\n \nmadhye kumbhacatuṣke tu sarvaratnajalaṃ tataḥ |\ndvitaye mauktikaṃ prācyāmekasmin vahnidiggate || 189 ||\n \nvajraṃ yāmyadvaye vipra gomedakamanantare |\nekasminnindranīlaṃ tu puṣyarāgaṃ tato dvaye || 190 ||\n \npaścimasthe tu vāyavye hyekasmin brahnarāgakam |\ncandrakāntaṃ dvaye saumye hyekasmin vidrumaṃ pare || 191 ||\n \ndvitīyāvaraṇe prācyāmājyaṃ kumbhadvaye dvija |\nkumbha āgneyakoṇasthe hyekasmignaupamānikam || 192 ||\n \nkṣīraṃ dvaye dakṣiṇasthe nairṛtyāṃ mārjanaṃ tathā |\ndadhi dvaye paścimasthe gandho vāyavyakoṇage || 193 ||\n \nsaumyadvaye mākṣikaṃ syāt kaṣāyaṃ ceśakoṇage |\ngandhodakena saṃpūrṇaṃ kumbhānāṃ śiṣṭamaṣṭakam || 194 ||\n \nevaṃ madhyasthitāḥ kumbhāḥ ṣaṭtriṃśatsaṃkhyayā dvija |\ncaturviṃśattu kalaśāḥ pratidikkaṃ tu tadbahiḥ || 195 ||\n \nvidiksthitāstu pratyekaṃ kalaśāḥ ṣoḍaśa dvija |\npūrvadiksaṃsthitānāṃ tu kumbhānāṃ madhyame sthite || 196 ||\n \ncatuṣke'rghya tathā pādyaṃ dakṣiṇe paścime tathā |\nācāmaṃ saumyamadhyasthacatuṣke pañcagavyakam || 197 ||\n \nvahnidikkalaśānāṃ tu catuṣke madhyasaṃsthite |\ntailaṃ gulodaṃ nirṛtau vāyusaṃsthe tilodakam || 198 ||\n \nakṣataṃ tvīśadiksaṃsthe hyaṣṭāviśottaraṃ śatam |\navaśiṣṭaṃ tu kumbhānāṃ pūrṇaṃ gandhodakena tu || 199 ||\n \narghyādisarvaratnāntamuddhārakrama iṣyate |\narghyaṃ pādyaṃ tathācāmaṃ pañcagavyaṃ tataḥ param || 200 ||\n \ntailaṃ gulodakaṃ caiba tilodaṃ cākṣatodakam |\nājyaṃ tathā caupamānyaṃ kṣīraṃ mārjanameva ca || 201 ||\n \ndadhi gandhaṃ mākṣikāni kaṣāyaṃ mauktikaṃ tathā |\nvajrādisarvaratnāntamaṣṭakaṃ kramaśo dvija || 202 ||\n \nśatadvayena kumbhānāṃ caturnyūnena saṃyutam |\netat snapanamākhyātamuttamottamasaṃjñitam || 203 ||\n \ncaturaśrīkṛte kṣetre caturdaśavibhājite |\nkoṣṭhakānāṃ bhavatyatra caturnyūnaṃ śatadvayam || 204 ||\n \nmadhye paṅkticatuṣkaṃ tu saṃsthāpya parimārjayet |\nekaikaṃ vīthaye bāhye sthāpayecca catuṣṭayam || 205 ||\n \ntatrāpi koṣṭhakānāṃ tu kalaśasthāpanārthataḥ |\nsaṃśthāpyāṣṭottaraśataṃ śeṣāṇi parimārjayet || 206 ||\n \npūrvavatteṣu kalaśān nyasya dravyāṇi nikṣipet |\nvinyasedratnanicayaṃ madhye kumbhacatuṣṭayam || 207 ||\n \nprāṅbhadhyasūtrāddakṣiṇataḥ kalaśe mauktikaṃ dvija |\netaddakṣiṇataḥ saṃśthe vajragomedake kramāt || 208 ||\n \nindranīlaṃ puṣyarāgaṃ paścimasthe dvaye tathā |\nbrahnarāgaṃ candrakāntaṃ somadiksthe dvaye dvija || 209 ||\n \nprāṅbhadhyasūtrottarato vidrumaṃ kalaśe dvija |\nevaṃ dviṣaṭkaṃ kumbhānāṃ madhyataḥ  taddigaṣṭake || 210 ||\n \npratidikkalaśānāṃ tu dviṣaṭkaṃ dvijasattama |\nteṣāṃ madhyasthite kumbhe catuṣke prāgdigāditaḥ || 211 ||\n \narghyaṃ tailaṃ tathā pādyaṃ gulāmbvācamanīyakam |\ntilodakaṃ pañcagavyamakṣataṃ tvīśapaścimam || 212 ||\n \nśeṣāḥ kumbhāścatuṣṣaṣṭiḥ pūrṇā gandhodakena tu |\narghyādisarvaratnāntamuddhārakrama iṣyate || 213 ||\n \nevamaṣṭottaraśataiḥ kumbhairuttamadhyamam |\ncaturaśrīkṛte kṣetre trayodaśavibhājite || 214 ||\n \npaṅktīnāṃ pañcamaṃ madye saṃsthāpya parimārjayet |\nekaikaṃ vīthaye bāhye sthāpayet tritayaṃ punaḥ || 215 ||\n \nmadhyame ratnakumbhaṃ tat prāgādīśāvasānakam |\nmuktāphalaṃ tathā vajraṃ gomedakendranīlakau || 216 ||\n \npuṣyarāgo brahnarāgaścandrakāntaśca vidrumaḥ |\ntadbahiḥ prākakrameṇaiva dhṛtaṃ caivopamānikam || 217 ||\n \nkṣīraṃ mārjanatoyaṃ ca dadhi gandhaṃ ca mākṣikam |\nkaṣāyamaṣṭau śiṣṭāśca gandhāmbhaḥ paripūritāḥ || 218 ||\n \nevaṃ madhyasthitā vipra kalaśāḥ pañcaviṃśatiḥ |\naṣṭakaṃ navakānāṃ tu tadbahistu digaṣṭake || 219 ||\n \nteṣāṃ madhye kramādardhyaṃ tailaṃ pādyaṃ gulodakam |\nācāmaṃ tilatoyaṃ ca pañcagavyaṃ tathākṣatam || 220 ||\n \nprāgāśādīśadiṅniṣṭhaṃ śiṣṭamaṣṭāṣṭakaṃ dvija |\npūritaṃ gandhatoyena hyevaṃ kumbhasamanvitam || 221 ||\n \nnavatyā saptādhikayā tadbhaveduttamādhamam |\ntripañcadhā kṛte kṣetre bhāgānāṃ tu bhavanti hi || 222 ||\n \nśatadvayaṃ tathā pañcaviṃśatirmunipuṅgava |\npaṅktīnāṃ pañcakaṃ madhye tadbahirvimṛjeddvayam || 223 ||\n \nvīthyarthaṃ tadbahirbhūyaḥ sthāpayet tritayaṃ dvija |\ntanmadhye ratnakalaśaṃ diksthite tu catuṣṭaye || 224 ||\n \nratnāṣṭakaṃ mauktikādi dvandvaśaḥ pūrvadikkramāt |\nprāgādīśānaparyantaṃ tadbahiḥ kalaśāṣṭake || 225 ||\n \nghṛtapūrvakaṣāyāntadravyāṇāmaṣṭakaṃ dvija |\naindrādinavakānāṃ tu hyaṣṭānāṃ dvija madhyame || 226 ||\n \narghyādyakṣataparyantaṃ kramādīśānapaścimam |\nśeṣāḥ kumbhāscatuṣṣaṣṭirgandhodakasamanvitāḥ || 227 ||\n \npañcāśītighaṭopetametat syānmadhyamottamam |\nmadhyame ratnatoyaṃ tu tadbahiḥ kalaśāṣṭakam || 228 ||\n \nmuktādidruvyasaṃyuktaṃ pūrvavannavakādbahiḥ |\nityekāśītikalaśairbhavenmadhyamamadhyamam || 229 ||\n \nsaptadhā bhājite kṣetre catvāriṃśannavottaram |\nkoṣṭhakāni bhavantyatra kalaśān vinyasettataḥ || 230 ||\n \npūrvavaddravyasaṃyuktāḥ kalaśāḥ pañcaviṃśatiḥ |\ncapurviṃśatiśeṣāstu śuddhodakasamanvitāḥ || 231 ||\n \nevamekonapañcāśatkalaśairmadhyamādhamam |\nratnādikakaṣāyāntā yuktāḥ saptottarā daśa || 232 ||\n \naṣṭau gandhodasaṃyuktā etat syādadhamottamam |\nśuddhodāṣṭakahīnaṃ tadbhavedadhamamadhyamam || 233 ||\n \nratnādividramāntena dravyasaṅghena saṃyutam |\nnavakaṃ kalaśānāṃ yat tadbhavedadhamādhamam || 234 ||\n \nevaṃ dvitīyabhedāstu kīrtitāḥ  tṛtīyaṃ śrṛṇu |\nkṣetraṃ tu saptadhā kṛtvā prāgvadāpādya saṃsthitam || 235 ||\n \nudaṅmukhasthito būtvā praṇavaṃ bandhayettataḥ |\ntanmudrāṃ vinyaset kumbhe jitantākhyena madhyataḥ || 236 ||\n \ndaivike'ṣṭākṣaraiḥ kumbhān prāṅmukhaḥprāgdigāditaḥ |\nmānuṣāṃstu dviṣaṭkena ṣoḍaśaprāgudaḍmukhaḥ || 237 ||\n \nphaṭkāraiḥ paitṛkān vipra nyaset pratyagudaṅmukhaḥ |\ntanmudrāṃ bandhayitvā tu madhyāduttarapaścimam || 238 ||\n \nkumbhānāṃ pañcake vipra pādyārghyācamanānyapi |\npañcagavyaṃ ghṛtaṃ cāpi pañcopaniṣadaiḥ kramāt || 239 ||\n \nvidikkumbhacatuṣke tu vahnyādīśānapaścimam |\ndadhi kṣīraṃ madhu tathā hyuṣṇāmbhomūrtivācakaiḥ || 240 ||\n \ncaturbhiḥ kalaśairvipra tadvahirdikcatuṣṭaye |\nkaṣāyaṃ mārjanāmbhaśca phalāmbhaḥ parimārjanam || 241 ||\n \nāgneyādīśaparyantaṃ kalaśānāṃ catuṣṭaye |\nratnodaṃ sarvalohāmbhaḥ kuśāmbhaḥ saktuvāri ca || 242 ||\n \nkṣipet krameṇa viprendra varṇairaṣṭākṣaroditaiḥ |\nśuddhāmbhasāntarālasthaṃ pūritaṃ kalaśāṣṭakam || 243 ||\n \nprāgagnimadhyādārabhya īśaprāṅbhadhyapaścimam |\npraṇavākhyena mantreṇa kevalena tato vahiḥ || 244 ||\n \ndikkumbhānāṃ catuṣke tu gandhāmbhaḥ puṣpavāri ca |\naupamānikasaṃjñaṃ ca tathācāmalakodakam || 245 ||\n \nāgneyādikrameṇaiva kalaśānāṃ catuṣṭaye |\nakṣatāmbhastilāmbhaśca yavāmbhastaṇḍulodakam || 246 ||\n \ndviṣaṭkamantreṇa tato viṣṇugāyatriyā dvija |\nśeṣāḥ ṣoḍaśa śuddhāmbhaḥ paripūrṇāḥ krabheṇa tu || 247 ||\n \nevaṃ saṃpūrayitvā tu praṇamyāñjalimudrayā |\nvāsudevādiyāgādyaṃ sarvaṃ kṛtvā tu pūrvavat || 248 ||\n \ndravyanyāsakrameṇaiva samuddhāraḥ prakīrtitaḥ |\nmūlamantreṇa vai dadyāt sarvaṃ yadvā dvijottama || 249 ||\n \nidaṃ viṣṇvākhyataḥ pādyamarghyamāpo vahantviti |\nāpaḥ punantvityācāmaṃ gāyatryā pañcagavyakam || 250 ||\n \ndhṛtaṃ dadyāttato vipra ghṛtaṃ śukramasīti ca |\ndadhikrā iti mantreṇa dadhi dadyāttataḥ param || 251 ||\n \nkṣīramāpyāyayasveti padhuvāteti vai madhu |\nādityaḥ śukramityevamuṣṇāmbho munipuṅgava || 252 ||\n \ntataḥ kaṣāyatoyaṃ tu śadasaspatimityṛcā |\nśannodevīrityanena dadyādvai mārjanaṃ tataḥ || 253 ||\n \ngaṇānāmiti mantreṇa dadyāccaiva phalodakam |\ntvaṃ viṣṇuriti mantreṇa dadyāttu parimārjanam || 254 ||\n \nagna āyāhivītaye iti ratnodakaṃ tataḥ |\niṣetveti ca lohāmbhastvagnimīke kuśodakam || 255 ||\n \nkimitta iti mantreṇa dadyāt saktūdakaṃ tataḥ |\ndadyācchuddhodakānyaṣṭāvāpo asmāniti kramāt || 256 ||\n \naṣṭau gandhodakādīni mānastokyā nivedayet |\nśeṣān puruṣasūktena ṣoḍaśa pratyṛcaṃ kramāt || 257 ||\n \nevamekonapañcāśatkalaśairuttamottamam |\nbahiḥṣoḍaśa śuddhodairhīnamuttamamadhyamam || 258 ||\n \ntatrastheḥ koṇakalaśairhīnaṃ syāduttamādhamam |\nantaḥ śuddhodakasthāne sthitaṃ gandhodakāṣṭakam || 259 ||\n \nvihīnaṃ sarvakalaśairbahirāvaraṇasthitaiḥ |\ntadantaḥ pañcaviṃśadbhiranvitaṃ madhyamottamam || 260 ||\n \nmānuṣe dikcatuṣkena hīnaṃ madhyamamadhyamam |\ntatrasthaiḥ sarvakalaśairhīnaṃ syānmadhyamādhamam || 261 ||\n \nnavakaṃ kalaśānāṃ yattadbhavedadhamottamam |\ntṛtīyamevaṃ kathitaṃ caturthaṃ śrṛṇu sattama || 262 ||\n \nmadhyasthitaikakumbhena tadbhavedadhamādhamam |\ntṛtīyamevaṃ kathitaṃ caturthaṃ śrṛṇu sattama || 263 ||\n \nsaptabhakte sthitā bhāgāścatvāriṃśannavottaram |\nghṛtamuṣṇodakaṃ caiva ratnavāri phalodakam || 264 ||\n \nlohāmbho mārjanāmbhaśca gandhāmbho'kṣatavāri ca |\nyavodakamatheśāntaṃ madhyādārabya madhyame || 265 ||\n \npādyamarghyaṃ tathā'cāmaṃ pañcagavyaṃ tathā dadhi |\npayo madhu kaṣāyaṃ ca digvidikṣu ca tadbahiḥ || 266 ||\n \ngulodakaṃ cekṣurasaṃ nālikerarasaṃ tathā |\nśāntivāri caturdikṣu pūrvādikramayogataḥ || 267 ||\n \nvidikkumbhacatuṣkeṣu vinyasenmaṅgalodakam |\nśeṣā bhāgāścaturviśacchūnyāḥ syurdvijasattama || 268 ||\n \nmantrārcanaṃ tathoddhāro yathā cādyottamottame |\nuttamottamametaddhi snapanaṃ parikīrtitam || 269 ||\n \npañcabhāgīkṛte sthāne kalaśāḥ pañcaviṃśatiḥ |\nmūlamantreṇa kalaśān vinyasya prokṣayettataḥ || 270 ||\n \ndravyāṇi nikṣipettena prāṅmukhaḥ prayato vaśī |\nbrāhnaṃ tu madhyamaṃ kumbhaṃ snānatoyena pūrayet || 271 ||\n \ntatastu mānuṣe bhāge prāgādye dikcatuṣṭaye |\npādyamarghyaṃ tathā'cāmaṃ pañcagavyaṃ tathaiva ca || 272 ||\n \nghṛtaṃ dadhi tathā kṣīraṃ madhu cāgneyapūrvakam |\nindrāgnimadhyādārabya tadīśāntarapaścimam || 273 ||\n \nuṣṇodakaṃ kaṣāyaṃ ca mārjanaṃ ca phalodakam |\ntilāmbu ratnatoyaṃ ca lohatoyaṃ kuśodakam || 274 ||\n \ntatastu daivike bhāge pūrvavaddikcatuṣṭaye |\ngandhodakaṃ ca puṣpāmbha aupamānyāmalodake || 275 ||\n \nāgneyādīśaparyantamakṣatāmbhastathaiva ca |\nnālikerarasaṃ cekṣurasaṃ vai taṇḍulodakam || 276 ||\n \nevaṃ ca pañcaviṃśadbhiḥ kumbhairuttamamadhyamam |\npādyaṃ ca madhyame bhāge prāgādīśānapaścimam || 277 ||\n \narghyamācamanaṃ cāpi pañcagavyaṃ ghṛta dadhi |\nkṣīraṃ madhūṣṇatoyaṃ ca antarāleṣu vai kramāt || 278 ||\n \nkaṣāyaṃ mārjanāmbhaśca phalāmbhaḥ parimārjanam |\nratnāmbho lohatoyaṃ ca kuśāmbhaścoṣṇatoyakam || 279 ||\n \ntatastu daivike bhāge prāgādīśānapaścimam |\ngandhāmbhaḥ puṣvatoyaṃ ca aupamānyāmalāmbunī || 280 ||\n \nakṣatāmbhastilodaṃ ca yavodaṃ taṇḍulodakam |\nvihitaśca samuddhāraḥ pādyāttaṇḍulapaścimāḥ || 281 ||\n \nevaṃ tu pañcaviṃśadbhiḥ snapanaṃ cottamādhamam |\nsaptabhakte sthale prāgvaddhṛtācchāntyambu paścimam || 282 ||\n \nkalaśairekaviṃśadbhiḥ snapanaṃ madhyamottamam |\ntridhā vibhakte koṣṭhānāṃ navakaṃ tatra sattama || 283 ||\n \nmadhyādīśānaparyantaṃ dhṛtaṃ dadhi payo madhu |\ntathodvartanacūrṇaṃ ca tataḥ koṇacatuṣṭaye || 284 ||\n \nuṣṇodakaṃ ca gandhāmbhaḥ puṣpāmbho maṅgalodakam |\ndravyanyāsakrameṇaiva samuddhāraḥ prakīrtitaḥ || 285 ||\n \nevaṃ tu navabhiḥ kumbhairbhavenmadhyamamadhyamam |\nghṛtaṃ payo dadhi madhu gandhahemāmbunī tathā || 286 ||\n \nratnāmbhaścoṣadhīvāri śālicūrṇāni ca kramāt |\nmadhyamādīśadiṅniṣṭhametat syānmadhyamādhamam || 287 ||\n \nmadhyame dikcatuṣke tu pañcaganyaistu pañcakam |\nāgneyādīśaparyantaṃ kalaśānāṃ catuṣṭayam || 288 ||\n \nśuddhāmbhasā tu saṃpūrṇametat syādadhamottamam |\nmadhye ratnajalaṃ dikṣu kumbhānāṃ tu catuṣṭayam || 289 ||\n \nmuktādiratnasaṃyuktaṃ dvandvayogena sattama |\nevaṃ tu pañcabhiḥ kumbhairbhavedadhamamadhyam || 290 ||\n \nsarvaratrajalaṃ madhye digdvaye pūrvapaścime |\ndvau kumbhau tatra pūrvasmin mauktikādicatuṣṭayam || 291 ||\n \ncatuṣkaṃ puṣparāgādi hyanyasmin dvijasattama |\nevaṃ kumbhatrayeṇaiva snapanaṃ tvadhamādhamam || 292 ||\n \nevaṃ hyaparabhedāstu ṣaṭtriṃśat saṃprakāśitāḥ |\nkumbhādhivāsapūrvaṃ tu sarvaṃ pūrvavadācaret || 293 ||\n \nājyasya daivataṃ devo vāsudevaḥ paraḥ smṛtaḥ |\nuṣṇāmbhasaḥ saṅkarṣaṇaḥ pradyumno ratnabāriṇaḥ || 294 ||\n \nphalāmbhaso'niruddhastu bhagavān daivataṃ dvija |\nnārāyaṇastu mantrātmā lohatoyasya daivatam || 295 ||\n \nmārjanasya hayagrīvo viṣṇuḥ syādgandhavāriṇaḥ |\nnṛsiṃho'kṣatatoyasya varāho yavavāriṇaḥ || 296 ||\n \npādyasya keśavo devo'rghyasya nārāyaṇaḥ smṛtaḥ |\ndeva ācamanīyasya mādhavastvadhidevatā || 297 ||\n \ngovindaḥ pañcagavyasya viṣṇustu dadhidaivatam |\nmadhusūdanasaṃjñastu payaso devatā smṛtā || 298 ||\n \ntrivikramākhyo madhunaḥ kaṣāyasya ca vāmanaḥ |\nbhagavān śrīdharākhyastu gulatoyasya devatā || 299 ||\n \ndevadevo hṛṣīkeśa ikṣusārasya daivatam |\ndāmodaro'dhidaivaṃ tu nālikerāmbhaso dvija || 300 ||\n \npajhanābhastu bhagavān śāntitoyasya devatā |\nnaro nārāyaṇaścaiva hariḥ kṛṣṇastathaiva ca || 301 ||\n \nāgneyādīśaparyantaṃ devatā maṅgalāmbhasaḥ |\nparimārjanasaṃjñe tu śaṅkhaḥ syādadhitaivatam || 302 ||\n \nkuśodakasya pajhaṃ syādgadā syāt saktuno dvija |\nvanamālā puṣpatoye cakraṃ syādaupamānike || 303 ||\n \nkirīṭamadhidaivaṃ tu bhavedāmalakāmbhasaḥ |\nkaustubhastilatoyasya śrīvatsastaṇḍulāmbhasaḥ || 304 ||\n \nekāśītisthitānāṃ tu śuddhodānāṃ tu devatā |\nkāntyādyunnatiparyantamaṣṭakaṃ pratidikkramāt || 305 ||\n \nbahirekonapañcāśacchuddhatoyeṣu ca kramāt |\nsvadhādigāyatryantāstu śaktayo hyadhidevatāḥ || 306 ||\n \naṣṭāvaṣṭau tu pūrvādidikṣvaganyādividikṣu ca |\nanyeṣāṃ snapanānāṃ tu sarveṣāṃ dvijasattama || 307 ||\n \nmaryādā caiva hṛṣṭiśca śuddhodeṣvadhidevatā |\nkalaśānāṃ tu garuḍaḥ śeṣaḥ sūtrasya daivatam || 308 ||\n \nkūrcānāṃ tu paraṃ brahna cakrikānāṃ tu cakrarāṭ |\nvāsasāṃ vāsudevastu sarveṣāṃ ca sa eva vā || 309 ||\n \nmārjanaṃ prokṣaṇaṃ caiva śakṛtā cānulepanam |\nsūtrapātamalaṅkāraṃ piṣṭacūrṇaiḥ samantataḥ || 310 ||\n \ndvādaśākṣaramantreṇa kārayet pañca mantravit |\npañcopaniṣadā mantrī kalaśānadhivāsayet || 311 ||\n \nviṣṇugāyatriyā tatra koṣṭheṣu kalaśān nyaset |\ntatra dravyādhidevānāṃ vācakaiḥ pūrayet kramāt || 312 ||\n \nkūrcāṃstu prakṣipetteṣu dviṣaṭkabrahnavidyayā |\ntattaddravyādhidevāṃstu tattaddravyeṣu pūjayet || 313 ||\n \ncakrikāḥ sthāpayet paścāccakramantreṇa sādhakaḥ |\nvāsobhiśchādayet paścāddviṣaṭkārṇena mantravit || 314 ||\n \nvastrāpanayanaṃ kuryānmūlamantreṇa mantravit |\npraṇavena tu sūtrāṇi cchittvā tenābhivandya ca || 315 ||\n \nuddhtya viṣṇugāyatryā dadyāddhaste gurostathā |\nyasmin yasminna mantro'tra vihitaḥ karmaṇi dvija || 316 ||\n \ndvādaśākṣaramantraṇa tattat kuryādvicakṣaṇaḥ |\nathavā sarvakarmāṇi dvādaśākṣaravidyayā || 317 ||\n \npūrvoktaḥ parabhedānāṃ snapanānāṃ mahāmate |\narghyādidravyanicayaḥ itareṣāṃ tu kathyate || 318 ||\n \nviṣṇuparṇī ca dūrvā ca pajhaṃ śyāmākameva ca |\netāni pādyasyāṅgāni catvāri dvijapuṅgava || 319 ||\n \ngandhapuṣpe'kṣataphale yavasiddhārthakaṃ tilam |\nkuśāgramarghyasyāṅgāni hyetānyaṣṭau bhavanti hi || 320 ||\n \nlavaṅgajātitakkolamaṅgamācamanīyake |\nśakṛdrasaṃ ca gomūtraṃ kṣīraṃ dadhi ghṛtaṃ tathā || 321 ||\n \naṅgāni pañcagavyasya pañcaitāni ca sarvataḥ |\nśamyodumbarabilvānāṃ palāśavaṭayostathā || 322 ||\n \nkhadirāśvatthayoścāpi vikaṅkatatarostathā |\ntvaksāraṃ tu kaṣāyaṃ syāt sarvapāpāpanodanam || 323 ||\n \nkuṣṭhaṃ māṃsī haridre dve murāśaileyacampakāḥ |\nvacākaccoramustāśca sarvauṣadhyaḥ prakīrtitāḥ || 324 ||\n \npalāśabilvavakulakadambāmraśirīṣajāḥ |\nnyagrodhāśvatthajāścāpi pallavāḥ patravāriṇaḥ || 325 ||\n \nketakīmallikā jātinandyāvartotpalodbhavāḥ |\npajhacampakakundotthāḥ kusumāḥ puṣpavāriṇaḥ || 326 ||\n \nkadalīvilvacūtāśca panasaṃ mātulaṅgakam |\nnālikeraṃ cāmalakaṃ bījapūraṃ phalāmbhasaḥ || 327 ||\n \naṅgānyetāni viprāṣṭau phalāni kathitāni vai |\nyavagodhūmakatrīhiśālimudgapriyaṅgukāḥ || 328 ||\n \nmāṣanīvārakau cāṅgaṃ kathitaṃ bījavāriṇaḥ |\nbāhlīkaṃ candanaṃ caiva karpūramagaruṃ tathā || 329 ||\n \ngandhāṅgāni ca catvāri tvathavā munipuṅgava |\ncandanaṃ kuṅkumaṃ māṃsī hariberaṃ mutaṃ tathā || 330 ||\n \nuśīraṃ kuṣṭhamagaru gandhāmbho 'ṅgaṃ tu cāṣṭakam |\nsūryakāntaṃ pajharāgamindrakāntaṃ tathaiva ca || 331 ||\n \nvaiḍūryaṃ cāpyayaskāntamindranīlapravālakau |\ngaruḍaṃ puṣyarāgaṃ ca sphaṭikabrahnarāgakau || 332 ||\n \nvajraṃ mauktikamaṅgāni ratnodasya athavā dvija |\nmaṇimuktāphalaṃ vajraṃ pravālaṃ puṣyakaṃ tathā || 333 ||\n \nratnodakāṅgānyetāni pañca vai kathitāni te |\naparasnapanānāṃ tu dvitīyaṃ navakaṃ vinā || 334 ||\n \ntatra muktāphalaṃ vajraṃ gomedakendranīlakau |\npuṣyarāgaṃ brahnarāgaṃ candrakāntaṃ ca vidrumam || 335 ||\n \nratnāmbhaso'ṣṭāvaṅgāni hyamūni ghaditāni vai |\nsahadevī śirīṣaṃ ca rajanī sūryavartinī || 336 ||\n \nsadābhadrā kuśāgrāṇi mārjanāṅgāni ṣaḍ dvija |\nrukmaṃ rūpyaṃ ca tāmraṃ cāpyayastrapukameva ca || 337 ||\n \nahgāni kathitānyeva pañca vai lohavāriṇaḥ |\ntilasiddhārthanīvārayavaveṇuyavāni ca || 338 ||\n \ntulasīpatrayuktāni śāntambho 'ṅgāni caiva ṣaṭ |\nindravallyaṅkuraṃ pajhamaśvatthāṅkurameva ca || 339 ||\n \nekapajhaṃ ca catvāryaṅgāni maṅgalavāriṇaḥ |\nnadyāṃ taṭāke valmīke parvate caiva mṛttikā || 340 ||\n \nparimārjanavastūni kathitāni dvijottama |\nśaṅkhaṃ cakraṃ ca kūrmaṃ ca vainateyaṃ tathaiva ca || 341 ||\n \nkuryāt pratikṛtiṃ lohairaupamānikamucyate |\nśuddhodakalaśāḥ sarve candanaikāṅgasaṃyutāḥ || 342 ||\n \nathavānantakalaśaṃ nāmnā sakalapūrakam |\nyadetasya vidhānaṃ tva krameṇa śrṛṇu vistṛtam || 343 ||\n \npūrvavanmaṇḍapaṃ kuryāccatvāriṃśatkarāyatam |\ndvātriṃśatkaravistāraṃ caturdvārādisaṃyutam || 344 ||\n \ndhvajādyairapyalaṃkāraiḥ pūrvavat suvibhūṣitam |\nāpādyā vā prapāmātraṃ yathābhimatadeśagam || 345 ||\n \nyāgārthamaṇḍapaṃ prāgvat kalpayet tatsamīpataḥ |\nukte dine'ṅkurāropaṃ kṛtvā karmadināt purā || 346 ||\n \ntadarthān sarvasaṃbhārān saṃbhṛtya susamāhitaḥ |\ndeśikendrastu pūrvedyuḥ susnātaśca kṛtāhnikaḥ || 347 ||\n \nbhūṣaṇairvividhairvastrairnūtanaiśca vibhūṣitaḥ |\nsitoṣṇīṣottarīyaśca citrairmālyairalaṃkṛtaḥ || 348 ||\n \ncaturbhiraṣṭabhirvā ryaistādṛśairapi sādhakaiḥ |\ntatsaṃkhyaiḥ śāstrakuśalaiḥ kañcukādivibhūṣitaiḥ || 349 ||\n \nanyaiśca susitairvastraiḥ sthagitānananāsikaiḥ |\ntattatprayogakuśalairanekaiḥ paricārakaiḥ || 350 ||\n \nprāpte'parāṅṇasamaye kṛtvā dvārsthārcanaṃ viśet |\nyāgārthamaṇḍapaṃ tatra devaṃ kumbhādike yajet || 351 ||\n \ntatraiva vā yajedbimbaṃ bahnau santarpya pūrvavat |\ntato'nujñāṃ samādāya krameṇa munipuṅgava || 352 ||\n \nanukalpavidhāne tu prāsādaṃ saṃpraviśya ca |\nmūlabimbaṃ tu saṃpūjya arghyālabhanamālyakaiḥ || 353 ||\n \ndhūpena ca tato'nujñāṃ samādāyārabhet tataḥ |\ndvārsthābhyarcanapūrvaṃ tu viśet snapanamaṇḍapam || 354 ||\n \nprokṣayet pañcagavyena dviṣaṭkārṇena sarvataḥ |\nnānāvidhāni puṣpāṇi vikiret sarvadik tathā || 355 ||\n \nsiddhārthakāṃśca bījāni tato maṇḍapamadhyataḥ |\nsārdhadvāviṃśatikaraṃ bhajet kṣetraṃ tu pañcadhā || 356 ||\n \nekaikaṃ navadhā bhūyaścacatvāriṃśacca pañca ca |\npaṅktayaścāpi koṣṭhānāṃ pañcaviṃśottaraṃ bhavet || 357 ||\n \ndvisahasraṃ tato madhye kalaśasthāpanārthataḥ |\nekāśīti ca koṣṭhāni saṃsthāpya parimārjayet || 358 ||\n \nparitovīthaye paṅktidvitayaṃ tadbahiḥ punaḥ |\npūrvādidikcatuṣke tu ekāśītipadāni ca || 359 ||\n \nkalpayet pārśvato vīthyai punaḥ paṅktidvayaṃ bhavet |\ncaturṣu koṇeṣvekonapañcāśatkoṣṭhakāni tu || 360 ||\n \nkalpayettatra cāpyekāśītimadhyānusārataḥ |\nmadhyato navakaṃ sthāpya paṅktyaikāṃ lopayet pari || 361 ||\n \nbahiḥ paṅktidvaye dikṣu ṣaṭkaṃ ṣaṭkaṃ vidikṣu ca |\ncatuścatuśca saṃsthāpya śeṣāṇi parimārjayet || 362 ||\n \ntadbahiḥ parito vīthyai lumpet paṅktidvayaṃ tataḥ |\nkoṇāni kalpayedyatnāt padaṣoḍaśakāni tu || 363 ||\n \ntatpārśve lopayet paṅktimekaikāṃ dikcatuṣṭaye |\npaṅktidvayena dvārāṇāmantarbhāgāstrayo bahiḥ || 364 ||\n \npañcapārśve tu śobhārthaṃ caturatarbahirdvayam |\ntadantaḥ paṅktitritaye tnayastriṃśatpadāni tu || 365 ||\n \nvīṃthyā sahaikatāṃ nītvā hyekaikaṃ sthāpayedbahiḥ |\ndvārāṇāmapi koṇānāṃ madhye ṣoḍaśasaṃkhyayā || 366 ||\n \npaccaviṃśatikoṣṭhāni sthāpayitvā tu pārśvataḥ |\nanyayonyaṃ lopayet paṅktimekaikāṃ tu mahāmune || 367 ||\n \nevamāpādya kumbhānāṃ padāni sthāpanārthataḥ |\ntataḥ sugandharajasā sitena susamā dvija || 368 ||\n \naṅguṣṭhavistarotsedhā ṛjvī rekhāstu kalpayet |\nvikīrya koṣṭheṣu rajaḥ paścāddvārāṇi pūrayet || 369 ||\n \ntenaiva śobhāṃ pītena vicitraiḥ kusumānvitaiḥ |\nlatābṛndairmuniśreṣṭha vīthīḥ sarvatra bhūṣayet || 370 ||\n \ntataḥ saṃgṛhya kalaśān pūrvalakṣaṇalakṣitān |\naṣṭottaraśataṃ kṛtvā mūlamantreṇa vai ghṛtam || 371 ||\n \ngāyatryā vā tato dvārā catuṣke pūrvadikkramāt |\ndvau dvau saṃsthāpya kalaśau kumudādīn prapūjya ca || 372 ||\n \npuṣpairabhyarcya koṣṭhāni vicitrairmantnamantnitaiḥ |\nsarvadhānyaiḥ prayatnena kalpayitvā tu pīṭhikāḥ || 373 ||\n \ntāsu dvau dvau kuśāgrau ca nikṣipenmūlamantrataḥ |\nsūtreṇa veṣṭhitān kṛtvā kalaśān pūrvavaddvija || 374 ||\n \ngāyatryā kṣālayitvā tān koṣṭheṣu nyasya tārataḥ |\nadhomukhān nyaset pṛṣṭhe parameṣṭhyātmanā kuśān || 375 ||\n \ntataḥ saṃprokṣayet puṃsā pañcagavyena tān kuśaiḥ |\nviśvena vikiret sarvānakṣatāṃśca tadūrdhvataḥ || 376 ||\n \nuttānaye nnivṛtyā tān kramādyatnena vai tataḥ |\ngālitena tu toyena sugandhaiścandanādikaiḥ || 377 ||\n \nvāsitena tu tān vipra sarveṇāpūrayet kramāt |\nmadhyaikāśītimaghyasthanavake madhyakumbhake || 378 ||\n \nsūryakāntaṃ pajharāgaṃ vaiḍūryaṃ candrakāntakam |\nayaskāntamindranīlaṃ pravālaṃ gāruḍaṃ tathā || 379 ||\n \npuṣyarāgaṃ sphāṭikaṃ ca brahnarāgaṃ ca mecakam |\nvajraṃ ca rajataṃ caiva mauktikaṃ tāmrameva ca || 380 ||\n \nsarvāṇyetāni nikṣipya tadbahirnavakāṣṭake |\npūrvādīśānaparyantaṃ madhyakumbheṣu vai kramāt || 381 ||\n \ndravyāṇi ṣoḍaśaitāni dvandvayogena vinyaset |\ndvisaptati ca saṃkhyeṣu nyaseccheṣeṣu mauktikam || 382 ||\n \npūrvaikāśītimadhyasthanavake madhyagocare |\nkadalīpanasāmrāṇāṃ kṣīrikābadarākhyayoḥ || 383 ||\n \nmātulaṅgakesarayoḥ ha vyajambīrayorapi |\nphalāni nikṣipet paścāttadbahirnavakāṣṭake || 384 ||\n \nprāgādīśānaparyantaṃ mātulaṅgaṃ ca dāḍimam |\nnāraṅgaṃ cāpi jambīraṃ takkolaṃ badarīṃ tathā || 386 ||\n \nkṣudrapūrvaṃ ca panasaṃ kadalīmocake tathā |\nkramāddvandvaprayogeṇa madyakummeṣu vinyaset || 387 ||\n \nnavakāṣṭakakummeṣu badarāṇi vinikṣipet |\nuśīra kuṅkumaṃ caiva māṃsī malayajaṃ tathā || 388 ||\n \nmuraṃ ca hariberaṃ ca kuṣṭhaṃ cāgarumeva ca |\nekāśītipade yāmye viśvānyetāni nikṣipet || 389 ||\n \nmadhye madhyasthakalaśe pūrvādikramayogataḥ |\nśeṣeṣu madhyakumbheṣu nyasedekaikajaṃ phalam || 390 ||\n \nvinikṣipenmalayajameteṣāmaṣṭakeṣu ca |\nsamudravāpīkūpānāṃ taṭākānāṃ hradasya ca || 391 ||\n \nvṛṣṭīnadīhimānāṃ ca toyāni pratipādayet |\nvāruṇe madhyame kumbhe ekaikaṃ śeṣamadhyame || 392 ||\n \nśeṣeṣu cāṣṭavargyeṣu śuddhodāni vinikṣipet |\nyavagodhūmakabrīhiśālimudgapriyaṅgukān || 393 ||\n \nmāṣanīvārakau vāpi navake madhyame ghaṭe |\nśeṣeṣu dhānyamekaikaṃ madyakumbheṣu ca kramāt || 394 ||\n \naṣṭakeṣu ca siddhāni toyāni pratipādayet |\nāgneyaikonapañcāśannavake pūrayedghṛtam || 395 ||\n \nṣaṭkeṣvaindrādiyogena gomūtraṃ gomayaṃ tathā |\nkṣīraṃ dadhi vinikṣipya koṇeṣūṣṇodakaṃ nyaset || 396 ||\n \nnairṛte madhyanavake tailaṃ vinyasya tadbaṣiḥ |\nśeṣeṣu catvāriṃśatsu kalaśeṣu gulodakam || 397 ||\n \nvāyavyanavake madhye nyaset tailaṃ tu sārṣapam |\nkalaśeṣu ca śeṣeṣu vinyasedaikṣavaṃ rasam || 398 ||\n \nīśānaikonapañcāśannavake madhu vinyaset |\nśeṣeṣu nālikerāmbhaḥ tatkṣīraṃ vāpi vinyaset || 399 ||\n \naindrādipañcaviṃśatsu prathame madhyame ghaṭe |\nkṣetratīrthābdhiśailebhyaḥ sūkarākhyabilādgajāt || 400 ||\n \nvalmīkādvṛṣaśṛṅgācca mṛdamādāya pūrayet |\nśeṣeṣvaṣṭasu caikaikaṃ ṣoḍase gandhavāri ca || 401 ||\n \nsahadevī vacā caiva śatamūlī śatāvarī |\nkumārī ca galūcī ca siṃhī vyāgrī tathaiva ca || 402 ||\n \ndvitīye madhyame kumbhe vinyasya bahiraṣṭake |\nekaikaṃ prākkrameṇaiva ṣoḍaśe pūrvavadbhavet || 403 ||\n \nnyagrodhodumbarāśvatthajambūbilvapalāśajaiḥ |\nśirīṣamadhukotthaiśca tvagrasairmadhyamaṃ ghaṭam || 404 ||\n \ntṛtīye pūrayitvāṣṭau vyastaiḥ ṣoḍaśapūrvavat |\npalāśabilvavakulakadambāmraśirīṣajān || 405 ||\n \nnyagrodhāśvatthajān kṣiptvā caturthe pallavān ghaṭe |\nmadhyame'ṣṭāsu ca vyastān prāgvat ṣoḍaśa vinyaset || 406 ||\n \nmallikājātivakulanandyāvartapriyaṅgujaiḥ |\npajhacampakakundaiśca puṣpairāpūrya madhyamam || 407 ||\n \nkalaśaṃ pañcamavyastairaṣṭau śeṣāṃstu pūrvavat |\nsiddhārthaṃ sarṣapaṃ māṣaṃ rocanāṃ gosamudbhavām || 408 ||\n \nindrayavaṃ veṇuyavaṃ śamīśyāmākabījake |\nṣaṣṭhe madhyasthite kumbhe nyasedaṣṭāsu ca kramāt || 409 ||\n \nvyastāni tāni dravyāṇi prāgvat śeṣāṃstu ṣoḍaśa |\ntilaṃ vanatilaṃ caiva jīrakaṃ kṛṣṇajīrakam || 410 ||\n \natasīṃ śatapuṣpāṃ ca kuṭhāracchinnameva ca |\nṛṣibījaṃ ca vinyasya madhyakumbhe tu saptame || 411 ||\n \nekaikaṃ bahiraṣṭāsu prāgvat ṣoḍaśasu dvija |\nṣaṣṭiśyāmākaśālīnāṃ nīvārasya ca taṇḍulam || 412 ||\n \ndūrvākuśendravallīnāmaṅkurān pippalasya ca |\nnyasenmadhyeṣṭame'ṣṭāsu vyastānanyeṣu pūrvavat || 413 ||\n \nkuśodīcyekṣukāśānāmuśīraśarapuṅkhayoḥ |\nagarvapāmā rgayośca mūlāni navame nyaset || 414 ||\n \nkumbhe madhyasthiteḥ 'ṣṭāsu vyastānanyeṣu pūrvavat |\ntulasyāḥ kṛṣṇatulasyāśca granthiveṇorapicchadāḥ || 415 ||\n \nbhṛṅgarājasya bilvasya śamyāḥ ketaki jātayoḥ |\ndaśame madhyame'ṣṭāsu vyastān śeṣeṣu pūrvavat || 416 ||\n \nmustānagaramustākhyakande kuvalayasya ca |\nkumudotpalayoścāpi śītalīyakakandakam || 417 ||\n \nkalhārasya kaśerośca kande ekādaśe kṣipet |\nmadhye kummeṣu caitāni kramādanyeṣu pūrvavat || 418 ||\n \nmudgamāṣakaniṣpāvaśimbavrīhiyavāṅkurān |\nāḍhakānāṃ kulutthānāmaṅkurān dvādaśe kṣipet || 419 ||\n \nmadhyakumbhe'ṣṭake vyastān prāgvat ṣoḍaśasu dvija |\nśaṅkhāpuṣpī sadābhadrā viṣṇukrāntyekaphajhayoḥ || 420 ||\n \nbalāyāḥ kharamañjaryāḥ sahāyāśca tathaiva ca |\naṅkurān sahadevyāśca yadhye kumbhe trayodaśe || 421 ||\n \nvinyasyāṣṭāsu ca vyastānanyeṣu prāgvadācaret |\nśvetārkaṃ brahnadaṇḍīṃ ca tathā brahnasuvarcalām || 422 ||\n \nsaraktāṃ ca viraktāṃ ca pṛśniparṇīṃ sthirāṃ tathā |\nparaṇḍaṃ cāpi vinyasya madhye kumbhe caturdaśe || 423 ||\n \naṣṭāsu tāni vyastāni prāgvadanyeṣu vinyaset |\nsurabhīṃ pajhakiñjalkaṃ nāgakesarameva ca || 424 ||\n \npatramelātvacaṃ caiva latāṃ kastūrikāṃ tathā |\njātīphalaṃ ca vai pañca daśamai madhyasaṃsthite || 425 ||\n \nkumbhe nyasyāṣṭake vyastaṃ śeṣaṃ pūrvavadācaret |\nsuvarṇaṃ rajataṃ tābhramāyasaṃ trapu sīsakam || 426 ||\n \nāraṃ kāṃsyaṃ ca vinyasya ṣoḍaśe madhyasaṃsthite |\nkalaśe'ṣṭāsu ca vyastaṃ prāgvat ṣoḍaśasu dvija || 427 ||\n \nevaṃ dravyāṇi vinyasya krameṇa susamāhitaḥ |\ntata āgneyakoṇe tu devasyārādhanārthataḥ || 428 ||\n \narghyāderdravyanicayaṃ madhuparkaṃ ca vinyaset |\ntato nirṛtikoṇe tu saridrāśālipiṣṭake || 429 ||\n \ndūrvāmaśvatthapatraṃ ca siddhārthaṃ ca tathākṣatam |\nmālyāni pūrvakumbhaṃ ca nyasennīrājanārthataḥ || 430 ||\n \ntathācodvartanārthaṃ ca cūrṇaṃ godhūmaśālijam |\nrajanīcūrṇasaṃmiśramīṣat pajhakabhāvitam || 431 ||\n \ncamaṣīṃ ca khaliṃ caiva tathā ca munipuṅgava |\ncandanaṃ mukhalepārthaṃ ghṛṣṭakarpūrabhāvitam || 432 ||\n \ncampakairmuramāṃsībhyāṃ hariberaiḥ samanvitam |\npiṣṭamāmalakaṃ caiva śiraḥ snānārthakaṃ nyaset || 433 ||\n \npṛthak pṛthak ca pātreṣu tato vāyavyakoṇake |\ndhautavastraṃ karaṇḍaṃ ca puṣpamālyādibhājanam || 434 ||\n \ntata īśānakoṇe tu śalākānyāyasāni tu |\nāyasā gulikāścaiva tathā sandaṃśanaṃ dvija || 435 ||\n \nanyadyadupayogi syāt sthāpayet tadyathāruci |\netaduktaṃ samastaṃ vā yathābhimatakoṇagam || 436 ||\n \nmadhyaikāśītimadhyasthanavake madhyasaṃsthite |\nkumbhe yajedvāsudevaṃ tataḥ prāgādiyogataḥ || 437 ||\n \ndiksthānāṃ navakānāṃ tu madhyeṣu prabhavakramāt |\ncaturo vāsudevādīn vidiksthānāṃ tu madhyataḥ || 438 ||\n \nīśādivahniparyantaṃ tānevāpyayayogataḥ |\nmadhyaṃ śuddhadkakummeṣu satyaṃ sarveṣu pūjayet || 439 ||\n \nbahirdiṅnavakānāṃ tu śuddhodeṣu ca dikkramāt |\nsuparṇaṃ garuḍaṃ caiva tārkṣyaṃ tu vihageśvaram || 440 ||\n \nvahnyādīśānaparyantaṃ navakānāṃ catuṣṭaye |\nśuddhodeṣu ca tāneva krameṇa paripūjayet || 441 ||\n \nekāśītiṣu dikstheṣu pūrvādikramayogataḥ |\nmadhyakumbheṣu ṣaṭtriṃsaśatsaṃkhyāteṣu yathākramam || 442 ||\n \npajhanābhādayo vipra devā vedavidantimāḥ |\npūjyā navakayuktyā tu madhyādiśānapaścimam || 443 ||\n \nmadhye śuddhodakumbheṣu yajet kalkikasvarūpiṇam |\nvahirnavakaśuddhodakalaśeṣu yajet prabhum || 444 ||\n \npātālaśayanākhyaṃ tu paścādagnidigāditaḥ |\ncaturṣu koṇeṣvekonapañcāśannavakeṣu ca || 445 ||\n \nmadhyeṣu keśavādīnāṃ kramāt trikacatuṣṭaye |\nādyān dikstheṣu kumbheṣu dvidīyāṃstu caturṣvapi || 446 ||\n \nvidikstheṣu tṛtīyāṃśca ṣaṭkaṃ ṣoḍaśake kramāt |\ncakrādivajraparyantamastraṣoḍaśakaṃ yajet || 447 ||\n \nkoṇastheṣu catuṣkeṣu nyasecchaktiṃ tataḥparam |\naindrī dakṣiṇataḥ pañcaviṃśatau prathame yajet || 448 ||\n \nsarvasampatpradāṃ lakṣmīṃ madhyakumbheṣu tadbahi |\naṣṭāsa puṣṭi tadbāhya kānti ṣoḍaśake dvija || 449 ||\n \nemādyeṣu cānyeṣu pañcaviṃśatiṣu krāma |\nprabhādīnā ca śaktīnāṃ triy triyayaṃ yajet || 450 ||\n \ntatrāpi pañcadaśame bahiḥ ṣoḍaśake nyaset |\nkirīṭa manti me pañcaviṃśatau tritayaṃ yajet || 451 ||\n \nśrīvatsakaustubhaṃ cāpi vanamālāṃ tathaiva ca |\nvāsudevādimantraistu vanamālāntimaiḥ kramāt || 452 ||\n \naṣṭāviṃśatisaṃkhyaṃ tu hutvājyaṃ tu yathāruci |\npūrṇān datvā tataḥ kumbhān saṃpātavidhinā stṛśet || 453 ||\n \npidhāya cakrikābhistu sarvānuktakrameṇa tu |\nvāsobhiśchādayet paścānnūtanaistu paṛthak pṛthak || 454 ||\n \nbhūyaḥ pūrṇāhutiṃ datvā dikṣu bhūtabaliṃ haret |\nmṛdādisarvaratnāntamuddhārakrama iṣyate || 455 ||\n \npūrvaṃ viṣṇornukamiti mantreṇa ca mahāmate |\npūrvādīśānaparyantaṃ mṛtkumbhairabhiṣicya ca || 456 ||\n \nsarvamṛtkalaśenaiva madhyasthena tato bahiḥ |\nkumbhaiḥ ṣoḍaśabhirvipra prāgādikramayogataḥ || 457 ||\n \nevameva kramaḥ sarvapañcaviṃśatiṣu dvija |\npratadviṣṇuri tyanena mūlādbhirabhiṣecayet || 458 ||\n \npratatte viṣṇuvāsa iti kaṣāyairanvitāmbubhiḥ |\nyasya tripūrṇe tyetena kalaśaiḥ pallavānvitaiḥ || 459 ||\n \ntadasye ti ca mantreṇa puṣpairāpūritairghaṭaiḥ |\ntāvāmiti ca mantreṇa siddhārthādisamanvitaiḥ || 460 ||\n \npravaḥ pāntami tyetena tilādyanvitavāribhiḥ |\nparo mātre timantreṇa ṣaṣṭyādidravyavāribhiḥ || 461 ||\n \nna te viṣṇo rityanena kuśamūlānvitāmbubhiḥ |\nirāvatī ti mantreṇa tulasyādijalaistataḥ || 462 ||\n \nato deve ti mantreṇa mustākandādisaṃyutaiḥ |\nidaṃ viṣṇuri tyanena mudgādyaṅkurapūritaiḥ || 463 ||\n \ntrīṇi pade ti mantreṇa śaṅkhapuṣpādivāribhiḥ |\nviṣṇoḥ karmāṇī tyanena śvetārkādyambubhistataḥ || 464 ||\n \ntadviṣṇo riti mantreṇa surabhyādijalaistataḥ |\ntadviprāsa ityanena snāpayellohavāribhiḥ || 465 ||\n \nprāgekāśītikalaśaiḥ snāpayet kramayogataḥ |\npūrvādimadhyaparyantanavake snapanakramaḥ || 466 ||\n \naindreṇa navakenādāvuruyajñāya ityṛcā |\nindrāviṣṇū dṛṃhite ti vahnidiksaṃsthitena ca || 467 ||\n \niyaṃ manīṣe ti yāmyena navakenābhiṣecayet |\nvaṣaṭ te viṣṇuvāse ti nairṛtena tataḥ param || 468 ||\n \ntisrovāca ityanena vāruṇena mahāmate |\nyovardha oṣadhi mantreṇa vāyavyanavakena tu || 469 ||\n \nstarīratvadabhavatī ti saumyena navakena tu |\nīśānadiksthitenaiva yasmin viśveti cetyṛcā || 470 ||\n \nidaṃ vacaḥ parjanyāye ti snāpayenmaghyamena tu |\nyāmyekāśītikalaśaistataḥ saṃsnāpayedvibhum || 471 ||\n \nsahasraśīrṣaṃ deva miti mantrapurassaraiḥ |\nsantataṃ sirābhi ritiparyantaiśca krameṇa tu || 472 ||\n \naṣṭamantrairmuniśreṣṭha prāgādinavakāṣṭakaiḥ |\netaireva samastaistu snāpayenmadhyamena tu || 473 ||\n \nekāśītyā tu vāruṇyā kalaśairabhiṣecayet |\nsamudrajyeṣṭhā ityanena pūrvādinavakena tu || 474 ||\n \nvāpīkūpataṭākābdhirhradavṛṣṭisamudbhavaiḥ |\nyā āpo divyā iti mantreṇaivābhiṣecayet || 475 ||\n \nnadyambhasā snāpanīta yāsāṃ rāje tyṛcā tataḥ |\nyāsu rāje ti mantreṇa himatoyena vai tataḥ || 476 ||\n \nsamudrajyeṣṭhapūrvaistu caturbhirmadhyamena tu |\ntato'bhiṣiñcet saumyaikāśītikumbhaiḥ krameṇa tu || 477 ||\n \nyadimā iti mantreṇa śākreṇa navakena tu |\nyasyauṣadhi rityetena vahnidiksaṃsthitena tu || 478 ||\n \nsākaṃ yakṣme ti yāmyena anyāvo iti nairṛte |\nyāḥ phalinī ti mantreṇa vāruṇyāṃ navakena tu || 479 ||\n \nmuñcatu mā śapayyā diti vāyudiṅnavakena tu |\nāpaḥ punantvitya nena somadiksaṃsthitena tu || 480 ||\n \noṣadhīḥ somarājñī ti mantraiṇaiśānakena tu |\nyā oṣadhīssomarājñī viṣṭhitā iti madhyataḥ || 481 ||\n \ntato'gnyekonapañcāśatkalaśairabhiṣecayet |\ngāyatryā caindraṣaṭkena gandhadvāre ti yāmyataḥ || 482 ||\n \npayasvatīroṣadhaya iti ṣaṭkena paścime |\ndadhikrāvṇa ityṛcā saumyaṣaṭakena tatparam || 483 ||\n \nsamyaka sravanti saritaḥ sūktenaiva ghṛtena ca |\nnairṛtaikonapañcāśatkalaśairabhiṣecayet || 484 ||\n \ntejosī tyādiyajuṣā tailena snāpayettataḥ |\ndvādaśākṣaramantreṇa prākkrameṇa guḍodakeḥ || 485 ||\n \ntejasītyādi mantreṇa vāyau tailestu sārṣapeḥ |\ndvādaśārṇākhyamantreṇa sarvairikṣurasaistataḥ || 486 ||\n \nmadhuvātādibhirmantraiḥ kalaśairmadhupūritaiḥ |\npūrvoditena mantreṇa nālikerajalaiḥ kramāt || 487 ||\n \ntenevoṣṇajalaiḥ paścādvahnyādīśānapaścimam |\nsutaptāyoguḍakṣepāt sañjātoṣṇaistadaiva tu || 488 ||\n \nudvartayettayo devaṃ drapadā dīti mantrataḥ |\nśirasyāmalakaṃ dadyā nmānastoke ti mantrataḥ || 489 ||\n \nprakṣālya śuddhatoyaiśca bahubhiśca sugandhibhiḥ |\nmadhyaikāśītikalaśaistataḥ saṃsnāpayet kramāt || 490 ||\n \nsahasraśīrṣe tyanayā ṛcaindrīnavakairghaṭaiḥ |\naṣṭābhiraṣṭadiksaṃsthairmaghyamena dvitīyayā || 491 ||\n \ndvābhyāṃ dvābhyāṃ tathā ṛghbhāṃ kramānnavakasaptakaiḥ |\npauruṣeṇa tu sūktena samastena śanaiḥ śanaiḥ || 492 ||\n \nsnāpayeddevadeveśaṃ madhyasthanavakena tu |\nyadvā sarvasya vaśina mityādyairmanubhiḥ kramāt || 493 ||\n \nmahopaniṣadantasthaiḥ diksthitaiḥ kalaśāṣṭakaiḥ |\neka eva nārāyaṇa iti madhyagatena tu || 494 ||\n \nyadvā dviṣaṭkamantreṇa sarvakumbhaiḥ krameṇa tu |\nmṛdādi sarvaratnāntaṃ snāpayeddvijasattama || 495 ||\n \nuddhāra evaṃ kathitaḥ śrṛṇu karmakramaṃ dvija |\nprabhāte tu kṛtasnānaḥ kṛtakautukamaṅgalaḥ || 496 ||\n \ndeśikendrastathānyaiśca deśikaiśca samanvitaḥ |\nprāsādaṃ saṃpraviśyātha nityaṃ nirvartya pūrvavat || 497 ||\n \nyāgamaṇḍapamāsādya rajobhiḥ pūrya maṇḍalam |\nkumbhamaṇḍalayoriṣṭvā prāsādaṃ saṃpraviśya ca || 498 ||\n \ntatastvarghyādibhirbhogaiḥ mūlabimvaṃ tu pūjayet |\ntasmāt snapanabimbe tu samāvāhya tathaiva ca || 499 ||\n \niṣṭvālaṃkṛtya vividhairvastrairmālyaiśca bhūṣaṇaiḥ |\nśibikādau samāropya sarvālaṅkārasaṃyutam || 500 ||\n \npūrvoktavartmanā vipra ninayet snānamaṇḍapam |\nsnānapīṭhe samāropya pūrvoditavidhānataḥ || 501 ||\n \nyathākramaṃ samabhyarcya yāvadātmanivedanam |\ntatastu devadevasya kuryāt kautukabandhanam || 502 ||\n \ndevasya purataḥ kuryācchakṛtā maṇḍalaṃ śubham |\npiṣṭacūrṇairalaṃkṛtya nyaset koṇeṣu pālikāḥ || 503 ||\n \nvrīhibhiḥ pīṭhikāṃ kṛtvā tadūrdhvaṃ viniveśayet |\nhaimaṃ vā rājataṃ pātraṃ pūritaṃ śālitaṇḍulaiḥ || 504 ||\n \nsvārimānaistadardhairvā tāmbūlaiśca vibhūṣitam |\ntadūrdhve vinyaset sūtraṃ paṭṭajaṃ tu caturguṇam || 505 ||\n \nmantrayitvāstramantreṇa saṃpūjya kusumairapi |\ntat pātraṃ śirasi sthāpya paricaryāparasya ca || 506 ||\n \nśiṣyasya maṇḍapaṃ paścāccatuṣkuryāt pradakṣiṇam |\nsarvamaṅgalasaṃyuktaṃ prāsādābhyantare yadi || 507 ||\n \nprathamāvaraṇe vāpi dvitīyāvaraṇe'thavā |\npradakṣiṇacatuṣkaṃ tu kuryādvā saṃkaṭe dvayam || 508 ||\n \ndevasyāgre tu tatpātramādhārasyopari nyaset |\nkṛtvā puṇyāhaghoṣaṃ tu devamarghyādibhiryajet || 509 ||\n \ntataḥ pratisaraṃ ceṣṭvā gandyadhūpādhivāsitam |\nkautukaṃ devadevasya bandhayeddakṣiṇe kare || 510 ||\n \nsaṃpūjyārgyādibhirbhūyastāmbūlaistoṣayeddvijān |\ndīkṣitān vaiṣṇavāṃścāpi deśikendrapurassarān || 511 ||\n \nācāryaḥ svayamādadyāttadardhaṃ taṇḍulādikam |\nevaṃ sarveṣu yāgeṣu kāryaṃ kautukabandhanam || 512 ||\n \nkumbhānāṃ vihitaṃ karma na kṛtaṃ yadi va purā |\nkayā tvanupapatyā tu tadā tat sarvamācaret || 513 ||\n \nsnānāsanoditairbhogaiḥ mukhalepāntimaiḥ kramāt |\npūjayitvā tataḥ kumbhaiḥ snāpayeduktavartmanā || 514 ||\n \nsarveṣāmapi kumbhānāṃ snānaśeṣaṃ tu pūrayet |\nghaṭāntaraṃ tu dravyāṇāmantarāntarayogataḥ || 515 ||\n \nśuddhāmbhasā snāpayitvā vastreṇārghyādibhiryajet |\nevaṃ susnāpya vidhivadrajanīcūrṇapūritaiḥ || 516 ||\n \nkautukoktena mārgeṇa purastādadhivāsitaiḥ |\npañcaviṃśatibhiḥ kumbhairnavabhiḥ pañcabhistu vā || 517 ||\n \nekena vāpi taccūrṇaṃ dviṣaṭkabrahnavidyayā |\npradadyānmūrghnidevasya bhūyaścārghyādibhiryajet || 518 ||\n \nsarvāṅgaṃ parimṛjyātha bhaktānāṃ mūrghni dāpayet |\nviṣvaksenasya datvā tu tanmantreṇa tato dvija || 519 ||\n \nsahasradhārāsnapanamācarecchaddhavāribhiḥ |\nsavandanādikaṃ datvā tataḥ pīṭhāttataḥ prabhum || 520 ||\n \nalaṅkārāsanaṃ nītvā āsanādikramādyajet |\nbhogaiḥ sāṃsparśikaiḥ prāgvadvividhairaupacārikaiḥ || 521 ||\n \nhṛdayaṅgamasaṃjñaiśca vicitraiśca manoharaiḥ |\nevaṃ dvijapradānāntaṃ homāntaṃ vā prapūjya ca || 522 ||\n \nśibikādau samāropya pūrvavat saṃpraveśayet |\npradakṣiṇakrameṇaiva prāsādābhyantaraṃ tataḥ || 523 ||\n \ntatrāvaropya tadbimbaṃ svasthāne sanniveśya ca |\niṣṭvācārghyādibhirbhogaiḥ mūlabimbaṃ tathaiva ca || 524 ||\n \nsamārpya ca kṛtaṃ karma kuryāccaiva visarjanam |\ntataścautsavabimbaṃ tadvicitrairvasanaistathā || 525 ||\n \ntataścotsavabimbaṃ tadvicitrairvasanaistathā |\nanekairbhūṣaṇai ramyairmālyaiśca susugandhibhiḥ || 526 ||\n \nalaṃkṛtya samāropya śibikāṃ saṃpraveśayet |\nāsthānamaṇḍapaṃ samyagutsavoditavartmanā || 527 ||\n \ntatrāvaropya yānācca sauvarṇe vitate śubhe |\nbhadrāsane'thavā vipra vicitrāstaraṇānvite || 528 ||\n \nyathākramoditenaiva vartmanā saṃprapūjayet |\nsāṃsparśādikairbhogairvividhaistu viśeṣataḥ || 529 ||\n \nmahāhavirnivedyātha kṛtvā sarvaṃ krameṇa tu |\ndvijapradānaparyantamagnau santarpayet kramāt || 530 ||\n \nsamarpaṇādikaṃ sarvaṃ kṛtvā devaṃ jagatpatim |\nsamāropya ca yānādau sarvamaṅgalasaṃyutam || 531 ||\n \npraveśayettu prāsādaṃ yānāderavaropya ca |\nsvasthāne sanniveśyātha arghyagandhādibhiryajet || 532 ||\n \nmūlabimbaṃ tathābhyarcya kṛtaṃ karma samarpayet |\nsnānaśeṣeṇa toyena kumbhasthena krameṇa tu || 533 ||\n \ndvārasthān sakalān devāṃstathā cāvaraṇasthitān |\nbalidānakrameṇaiva saṃprokṣya paripūjya ca || 534 ||\n \nbaliṃ ca datvā śeṣeṇa gaṇeśamabhiṣicya ca |\npūjayedarghyagandhādyairathavā hyanukalpake || 535 ||\n \npūjāvasāne devasya snapanavyaktigasya tu |\nprokṣaṇaṃ devatānāṃ ca gaṇeśasyābhiṣecanam || 536 ||\n \nācaret kramayogena yajamānastato dvija |\nācāryān sādhakāṃścaiva toṣayedvividhairdhanaiḥ || 537 ||\n \nanyāṃśca vaiṣṇavān sarvān yathāśakti ca toṣayet |\nanivāritamannādyaṃ sārvajanyaṃ tu kārayet || 538 ||\n \nevameva hi sarveṣu snapaneṣu kriyākramaḥ |\nprokṣaṇaṃ parivārāṇāṃ balidānaṃ ca varjayet || 539 ||\n \nmahāhavirvidhānaṃ ca vibhave sati kalpayet |\npradhānādikrameṇaiva snapanānāṃ tu pañcakam || 540 ||\n \nkuryānnityavidhau vipra tathā naimittike'pi ca |\ntatastu sūkṣmasūkṣmādisthūlasthūlāntapañcakam || 541 ||\n \ncāturātmyādidevānāṃ kāryaṃ sthāpanakarmaṇi |\nayane viṣuve caiva grahaṇe soprasūryayoḥ || 542 ||\n \nsnapanaṃ mukhyakalpe tu kuryādādyottamottamam |\nanukalpe tu tanmadhyaṃ tannyūnādi catuṣṭayam || 543 ||\n \nayanadvayamadhyasthasaṃkrāntidvicatuṣṭaye |\nāvṛttikramayogena kalpayenmunipuḍgava || 544 ||\n \nutsavārambhadivase tadante ca samārabhet |\nadhamottamasaṃjñaṃ tu tanmadhyaṃ vānukalpake || 545 ||\n \nmahāhavirvidhāne tu tannyūnaṃ tu samācaret |\ndeśakālānurūpeṇa dvitīyaṃ navakaṃ tu vā || 546 ||\n \ntṛtīyaṃ vā caturthaṃ vā kalpayettu yathākramam |\nprāyaścitteṣu kāryeṣu sarvāṇyetāni kalpayet || 547 ||\n \nteṣu snapanabhedaṃ tu vakṣyāmyupari vistṛtam |\nsnapanānāṃ vidhānaṃ tu divyaśāstroktavartmanā |\nyathāvat kathitaṃ samyakkimanyacchrotumicchasi || 548 ||"
}