{
    "filename": "Pārameśvara-22.txt",
    "content": "śrīḥ |\n\ndvāviṃśo'dhyāyaḥ |\n\nsanakaḥ |\nsaṃprokṣaṇavidhānaṃ me prabrūhi munisattama |\nprāyaścitteṣu sarvatra praśasto yastu pūrakaḥ || 1 ||\n \nśāṇḍilyaḥ |\nprāsādapratimāpīṭhe pramādādeva dūṣite |\nsamāhite yathāpūrvaṃ pūjālope viśeṣataḥ || 2 ||\n \ncaṇḍālapatitodakyāsūtikādiśavādibhiḥ |\nsūtakairmṛtakairvā'pi nityāśaucaiśca garhitaiḥ || 3 ||\n \nśilpibhirvedavāhyaiśca mūrkhairajñātajātibhiḥ |\nviṇmūtrarudhirāpeyaretobhirdūṣite sati || 4 ||\n \njanane maraṇe nṝṇāṃ mandire rāṣṭrasaṃkule |\nśvasṛgālakharādyaiśca vāyasaśyenajātibhiḥ || 5 ||\n \nspṛṣṭe bimbe tu saṃdṛṣṭe tantrāṇāṃ saṅkare sati |\nevamādiṣu sarveṣu saṃprokṣaṇavidhirbhavet || 6 ||\n \ndauṣairupahataṃ jñātvā prāsādapratimādikam |\nasaṃprokṣyārcanaṃ kurvan rājānaṃ rāṣṭrama़ñjasā || 7 ||\n \ndevatāyatanaṃ grāmaṃ nāśayennātra saṃśayaḥ |\ntasmāt saṃprokṣaṇaṃ kārya prāsādapratimādiṣu || 8 ||\n \npurā saṃprokṣaṇadinaṃ rājarāṣṭrābhivṛddhidam |\nniścayīkṛtya kālajñaiḥ purastāduktavāsare || 9 ||\n \naṃkurānarpya vidhivat pascāt saṃśodhite gṛhe |\nsarvatra gomayāmbhobhiḥ puṇyāhoktipurassaram || 10 ||\n \nsaṃprokṣya pañcabhirgavyaiḥ kuśodakasamanvitaiḥ |\nmūlaberādibimbānāṃ ṣaḍbhiḥ siddhārthakādibhiḥ || 11 ||\n \npavitrāvartitairadbhirbahuśaḥ kṣāḷane kṛte |\npradhānadinapūrvasyāṃ rātryāṃ yāgādimaṇṭape || 12 ||\n \ntoraṇadvārakalaśavitānadhvajaśobhite |\ndīkṣādhivāsavat kṛtvā kuṃbhe vai maṇṭapasthale || 13 ||\n \npūjanaṃ vibhavenaiva japāntaṃ mūlamandire |\nkṣīrādyaiḥ pañcaviṃśadbhiḥ snāpayeddhruvakautukam || 14 ||\n \nlepabhittipaṭasthasya purastādbhadraviṣṭare |\nkarmārcāmathavā kūrcaṃ darpaṇe pratibimbitam || 15 ||\n \nsaṃsnāpya vidhivat kuṃbhaiḥ sthāpitairagramaṇṭape |\nutsavārcādi bimbānāmahgānāmāśrayātmanām || 16 ||\n \npūjanaṃ snapanaṃ kāryaṃ pāścātyaṃ yāgamaṇḍape |\ntatrasthe havanaṃ kuṇḍe śaṅkhacakrādilakṣaṇe || 17 ||\n \nmadhukṣīrādibhiḥ kāryaṃ sahasraśatasaṅkhyayā |\nkarmabimbaṃ vinānyeṣāṃ bimbānāmaṅgarūpiṇām || 18 ||\n \ndakṣiṇe maṇṭapasyātha śayanaṃ kalpayenmahat |\ntilataṇḍulaśālīnāṃ bhārairvastrādibhiḥ saha || 19 ||\n \ntadūrdhve śāyayedarcāṃ vidhivadbaddhakautukām |\nsaṃpūjya kambaḷādyaiśca chādayettāṃ sitādibhiḥ || 20 ||\n \nvarṇakairmaṇḍalaṃ kuryāccakrāmburuhabhūṣitam |\nyāvat prabhātasamayaṃ bimbasthasya samīpataḥ || 21 ||\n \ndeśiko mūlamantrasya japenaiva nayenniśām |\nprabātāyāṃ tu śarvaryāṃ kṛtasandhyāvidhirguruḥ || 22 ||\n \ncatuḥsthānārcanaṃ kṛtvā pūrvavat snapanānvitam |\nmuhūrte śobhane prāpte navavastrapariṣkṛtam || 23 ||\n \nsottarīyopavītaṃ ca kṛtakautukabandhanam |\nsamastatatvavinyastamabhyarcyārghyādibhiḥ kramāt || 24 ||\n \ntāsu svahṛdayāmbhojāt puṣpāñjalipurassaram |\nagrāhyamaparicchedyamamūrtamamalaṃ mahat || 25 ||\n \nnityaśuddhamanaupamyaṃ susūkṣmamacalaṃ sphuṭam |\nsaccidrūpaṃ ca sāmānyaṃ bhāsvaraṃ sudṛḍhaṃ mahat || 26 ||\n \ntejastu saṃkramayyātha daṇḍavat praṇipatya tu |\nvinivedya vibhoḥ sarvaṃ kṛtaṃ karma dvijottamāḥ || 27 ||\n \nutthāpyotsavabimbādīn pūrvavanmaṅgalaiḥ saha |\nmahākumbhaṃ ca purato vāhayan mūrtipādibhiḥ || 28 ||\n \nkarakāstraṃ samādāya tvācāryaḥ purato vrajet |\nśalākāmātrayā'cchinnadhārayā secayan bhuvam || 29 ||\n \nprādakṣiṇyena dhāmāntaḥ praveśya munipuḍgavāḥ |\nmahotsavoktamārgeṇa kumbhaprokṣaṇamācaret || 30 ||\n \ndvārāvaraṇadevāṃśca ālayaśrayavartinaḥ |\nkhageśaviṣvaksenādīn parivārāṃśca sarvasaḥ || 31 ||\n \nkumbhāvaśiṣṭatoyena prokṣayet sarvataḥ kramāt |\navaśiṣṭaṃ kumbhatoyaṃ balipīṭhe'bhiṣecayet || 32 ||\n \nevaṃ samprokṣya vidhivat prāsādāntaḥ praviśya ca |\nkarasthaṃ kautukaṃ cātha hṛdayena visṛjya tu || 33 ||\n \ngobhūhemādikaṃ datvā sarvadoṣapraśāntaye |\ndevamarghyādinābhyarcya havirantaṃ viśeṣataḥ || 34 ||\n \nbrāhnaṇān bhojayet paścāt sahasraṃ śatameva vā |\nsadyo vā sakalaṃ tvevaṃ kuryāt saṃprokṣaṇaṃ vibhoḥ || 35 ||\n \npuṣpāṃkurapuraskaṃ tu tattaddoṣapraśāntaye |\nna tithirna ca nakṣatraṃ kālavelā na vidyate || 36 ||\n \nsadyaḥ samprokṣaṇaṃ viprāḥ niśi vā divase'pi vā |\nprāyaścittavilambe tu kuryāt kālanirīkṣaṇam || 37 ||\n \niti samprokṣaṇaṃ proktaṃ sarvaṃ cāpi dvijottamāḥ |} |\nsthāpanaṃ pañcagavyasya sarvābyudayasādhanam || 38 ||\n \nnāgayoga iti khyātaḥ sārparkṣakaraṇakṣamaiḥ |\nṛkṣeṇa vānayorekayogasyānnāgasaṃjñitaḥ || 39 ||\n \npurā tanniścayīkṛtya kartavyamiti sattamaiḥ |\ntadarthamaṃkurānarpya dravyāṇi samupāharet || 40 ||\n \nmanaśśilāṃ harītālamañjanaṃ śyāmasīsake |\nsaurāṣṭraṃ rocanaṃ caiva gairikaṃ pāradaṃ tathā || 41 ||\n \nādāya dhāturatnāni pajharāgapurassaram |\nmuktāphalaṃ pravāḷaṃ ca vajraṃ vaiḍūryasaṃjñitam || 42 ||\n \ngomedaṃ puṣyarāgaṃ ca mahānīlaṃ ca gāruḍam |\nratnānyetāni saṃgṛhya bījāni samupāharet || 43 ||\n \nśālinīvārakaṃkūni priyaṃgutilamāṣakān |\nmṛdgāṃśca yavaveṇūṃśca yavasākhyānyanantaram || 44 ||\n \nhiraṇyaṃ rajataṃ tāmramāyasaṃ trapusīsakam |\nsauvarṇaṃ kūrmarūpaṃ ca sauvarṇaṃ cakramambujam || 45 ||\n \nrājataṃ pāñcajanyaṃ ca samāhṛtya tataḥ param |\nkadaḷīpanasāmrāṇāṃ bilvāmalakayorapi || 46 ||\n \ndāḍimīmātuḷuṅgasya nāḷikerasya kālataḥ |\npavkāni samupāhṛtya phalāni ca tataḥ param || 47 ||\n \ncandanāgarukarpūrakuṃkumādīnyupāharet |\nkoṣṭhaṃ māṃsī haridre dve murāśaileyacampakān || 48 ||\n \nvacākaccoramustāni hrīberośīrajānyapi |\nmallikājātivakuḷanandyāvartakacaṃpakān || 49 ||\n \npāṭalīpajhakalhārāṇyupāhṛtya tataḥ param |\nvastrādīni sitādīni mālyāni ca viśeṣataḥ || 50 ||\n \nśālipūrvāṇi dhānyāni kuśadūrvādikānyapi |\nbilvāśvatthakadambāmrapallavādīni yānyapi || 51 ||\n \nhaviḥ pākopayogyāni taṇḍulādīni sattama |\nhomadravyāṇi sarvāṇi pajhapatrāṇi mṛṇmaye || 52 ||\n \ndvādaśāṅguḷavistīrṇe pavkāpavke ghaṭe dṛḍhe |\nnṛhareḥ pūjanārthaṃ tu kuṃbhaṃ sakarakaṃ bṛhat || 53 ||\n \nevamādīni cānyāni purā'hṛtya vidhānataḥ |\ngṛhṇīyāt pañcagavyāni mṛtpātre nūtane śubhe || 54 ||\n \ngomūtraṃ gomayaṃ kṣīraṃ dadhi mastu ca pañcamam |\nkapilāyā jarāyā vā pañcagavyaṃ praśasyate || 55 ||\n \ntayorabhāve cānyāsāṃ gavāṃ gavyaṃ vidhīyate |\nnārtāyā na ca garbhiṇyā na vṛddhāyāḥ kadācana || 56 ||\n \nnāvatsāyā upādeyaṃ dhenormūtraṃ śakṛddvayam |\nbhuviṣṭhaṃ gomayaṃ grāhyaṃ soṣṇaṃ kṛmyādyadūṣitam || 57 ||\n \nniṣpīḍya samyaggṛhṇīyādgomayasya rasaṃ punaḥ |\nsadyastaptaṃ ghṛtaṃ śuddhamahorātroṣitaṃ dadhi || 58 ||\n \nkṣīraṃ grāhyamataptaṃ ca daśāhājjanmanaḥ param |\ngomūtraṃ viṣṇugāyatryā gandhadvāre ti gomayam || 59 ||\n \nāpyāyasve ti ca kṣīraṃ dadhikrāvṇṇe ti vai dadhi |\nghṛtaṃ śukramasī tyevaṃ dravyāṇi saha yojayet || 60 ||\n \nviṣṇugāyatriyā yadvā pañcopaniṣadaistu vā |\nparameṣṭhī śakṛnmantro gomūtrasya tu pūruṣaḥ || 61 ||\n \nviśvamantro bhaveddadhno nivṛttissarpiṣobhavet |\npayasaḥ sarvamantraḥ syāt sarveṣāṃ vāṣṭavarṇakamam || 62 ||\n \nprokṣaṇe snapane pañcagavyamantrā udīritāḥ |\nsarvadoṣopaśāntyarthaṃ saṃprāpte sthāpane sati || 63 ||\n \nsaudarśananṛsiṃhasya hṛdādyairnetrapaścimaiḥ |\naṅgamantraiḥ prakalpyāni kṣīrāntāni śakṛdrasāt || 64 ||\n \ndadhi dviguṇamāghārāt pīyūṣaṃ triguṇaṃ tataḥ |\nṣaḍguṇaṃ mūtrametasmācchakṛdvāri caturguṇam || 65 ||\n \nsthāpane kathitaṃ mānamabhiṣekavidhāvapi |\nbhūmisaṃśodhanārthaṃ tat prokṣayo pañcakaṃ samam || 66 ||\n \ngomayena samaṃ mūtraṃ dadhi syāddviguṇaṃ tataḥ |\ndadhnaścaturguṇaṃ sarpiḥ sarpiṣoṣṭaguṇaṃ payaḥ || 67 ||\n \nprāśane pañcagavyānāṃ pramāṇamidamīritam |\nsthāpanaṃ snapanaṃ hyetat sarvāghaughavināśanam || 68 ||\n \nbrahnakūrcasamopetaṃ hanyādāgāminaṃ tvagham |\ntadbidhānaṃ samāsena śrṛṇu vakṣyāmi tatvataḥ || 69 ||\n \ncūrṇena yavaveṇubhyāṃ sametaṃ tu kuśodakam |\nbrahnakūrcamitikhyātaṃ vaiṣṇavāstraughasaprabham || 70 ||\n \nkuśodaṃ dvividhaṃ proktaṃ śuṣkāśuṣkavibāgataḥ |\naśuṣkamatha niṣpīḍya vastreṇa rasamāharet || 71 ||\n \nprahṛtya śuṣkamudake prakṣipya jalamāharet |\npavitraṃ mantramuccārya mūlaṃ vāstrasamanvim || 72 ||\n \ngomūtrasaṃmitaṃ mānādgṛṇḍīyāttat kuśodakam |\nśakṛdrasapramāṇena cūrṇaṃ tatra miyojayet || 73 ||\n \ncakrāstramantramuccārya gāyatryā biṣṇusaṃjñayā |\ndhyātvā ca cakranṛhariṃ tadgavyeṣu niyojayet || 74 ||\n \nyadvā pṛthak sthāpayitvā pañcagavyaiḥ kuśodake |\nhṛdayādyastraparyantairabhimantrya ca yojayet || 75 ||\n \npraśastaṃ prāśanaṃ tābhyāṃ prātaḥ sarvāghanāśanam |\niti samyak samākhyātaḥ pañcagavyavidhistava || 76 ||\n \nmaṇṭape'tha purā klṛpte yāgasnapanasiddhaye |\npaścagavyādhivāsārthaṃ yajanaṃ prārabhedguruḥ || 77 ||\n \npūrvedyuḥ karmadivasāt trisnāyī samupoṣitaḥ |\nahirbudhnye muhūrte tu ṛtvigbhiḥ pāñcarātrikaiḥ || 78 ||\n \npuṇyāhaṃ prāgvaduccārya gavyairabhyukṣayet sthalīm |\nsadravyāmastramantreṇa prāgbhāge dhānyaviṣṭare || 79 ||\n \ndaśāramaṣṭapatraṃ tu cakrābjaṃ bhūpurāntake |\nvilikhya karṇikāmadhye trikoṇakṛtasaṃpuṭe || 80 ||\n \nmahākumbhaṃ pratiṣṭhāpya sūtravastrādiveṣṭitam |\nkarakeṇa samopetaṃ dikpālakalaśānvitam || 81 ||\n \npūritaṃ dadhimadhvājvakṣīrayuktena vāriṇā |\npippalādidaḷopetaṃ gandhasragbhiralaṃkṛtam || 82 ||\n \nsakūrcaṃ saphalaṃ sarvaratnahemasamanvitam |\nsarvauṣadhisamopetamakṣatairapi cārcitam || 83 ||\n \npradīpya taijase pātre mṛṇmaye vā ghṛtena tu |\nkāpilena caturdikṣu dīpaṃ netrābhimantritam || 84 ||\n \nsthāpayeddhānyapīṭhasthacakrāmburuhamadhyataḥ |\nkumbhasya purataḥ prāgvadupaviśyāsanopari || 85 ||\n \nprāṇāyāmādikaṃ kṛtvā bhūtaśuddhiṃ yathāvidhi |\nsaudarśananṛsiṃhasya mantraṃ karaśarīragam || 86 ||\n \nsāṅgaṃ vinyasya hṛdaye cakrāmburuhamadhyagam |\nnādāvasānagaganādavatārya parādinā || 87 ||\n \nmūrtimantraṃ svamantreṇa bhāvanāmṛtajaiḥ śubhaiḥ |\narghyādyairakhilairbhogairabhyarcya praṇavena tu || 88 ||\n \nprīṇayitvā tathā hutvā nābhikuṇḍagatānale |\nbahirabhyarcayet kuṃbhe madhyasthe cakravārije || 89 ||\n \nsamāvāhyaṃ svamantreṇa mūrtairarghyādibhiḥ kramāt |\njapāvasānaṃ vidhivat kuṇḍe krābjalakṣaṇe || 90 ||\n \ncakre vā paṅkaje śaṅkhe turyaśre sthaṇḍile'pi vā |\nsamidbhiḥ saptabhirhutvā pūrṇāntaṃ tadanantaram || 91 ||\n \ncandanena prasūnaisca guggulvagaruṇā'pi ca |\ndugdhena dadhinā kṣaudraguḍakhaṇjānvitena ca || 92 ||\n \nśālyādīnāṃ tathā bījaiḥ pāyasādyaiśca sarpiṣā |\nhutvā'tha pūrṇayā tṛptiṃ nītvā samyak samarpya ca || 93 ||\n \ntataḥ kalaśaniṣṭhasya purastācchodhite sthale |\nsarvadhānyamaye pīṭhe likhite cakrapaṅkaje || 94 ||\n \nsvāstṛte navavastreṇa chādite cordhvataḥ kuśaiḥ |\nprāguktaṃ kumbhamādāya dvādaśāhgulasaṃmitam || 95 ||\n \nbahirantaśca saṃkṣālya sūtreṇāveṣṭya pūrvavat |\ncandanādyaiḥ samālipya praṇavena samāhitaḥ || 96 ||\n \ncakrābjakarṇikāmadhye vinyasettamadhomukham |\ntato mānena tattulyamapavkaṃ mṛṇmayaṃ ghaṭam || 97 ||\n \nsaṃprokṣya pañcagavyena sāstreṇa kuśavāriṇā |\ncaturguṇena sūtreṇa pajhairantarmukhairdaḷaiḥ || 98 ||\n \nbandhayitvā tu sudṛḍhamāsyavarjaṃ samantataḥ |\ntaṃ ca tenaiva vinyasya japaṃstāramavāṅmukham || 99 ||\n \nstṛṇīyādūrdhvato darbhān kumbhayoḥ parameṣṭhinā |\nprokṣayedarghyatoyena prāṅmukhaḥ puruṣātmanā || 100 ||\n \nviśvamantreṇa vikiredakṣatāni tadūrdhvataḥ |\nuttānayennivṛtyā tau pāṇibhyāmuttarāntimam || 101 ||\n \nsarpiṣāṣṭottaraśataṃ viṣṇugāyatriyā hunet |\nsarvātmanā'tha saṃspṛśya saṃpātājyena mantravit || 102 ||\n \ndravyāṇi pavkakumbhe'smin hṛnmantreṇa niyojayet |\nmṛtkandadhāturatrāni bījalohaphalāni ca || 103 ||\n \ncandanādīni puṣpāṇi tathā sarvauṣadhīni ca |\nkuśapallavadūrvāśca pūrayitvā tadūrdhvataḥ || 104 ||\n \nyojayet pañcagavyena prāhmukhaḥ sakuśodakam |\narcayitvā'rghyagandhādyaiḥ sāṅgaṃ mūlaṃ samuccaran || 105 ||\n \nācchādya navavastreṇa dadyādbhūtabaliṃ tataḥ |\ndevatāyatanagrāmanagareṣvapi pattane || 106 ||\n \nsthāpanāspadamāsādya śobha naṃ pañcagavyakaiḥ |\ntatra madhye khanecchvabraṃ mūlamantramudīrayan || 107 ||\n \naṅguṣṭhodaramāvṛtya tridhā sūtreṇa veṣṭayet |\ntenaiva bhrāmayenmadye sthāpya tatrāvaṭaṃ khanet || 108 ||\n \nhastamānamadhastācca ṣaḍaṅgulasamanvitam |\nsaṃprokṣyaṃ pañcagavyena tatra ratnādikaṃ nyaset || 109 ||\n \nśeṣaṃ dhyātvā tadūrdhve tu abyarcyārghyādibhiḥ kramāt |\nvāsasā'cchādya digbandhamācaredastramuccaran || 110 ||\n \nsaṃspṛśya gavyaṃ kumbhābhyāṃ dhyātvā mūlaṃ japedguruḥ |\nprabhātāyāṃ tu śarvaryāṃ kṛtvā snānādikīḥ kriyāḥ || 111 ||\n \nkumbhasthaṃ nṛhariṃ pūjya japāntaṃ pūrvavarmanā |\npuṇyāhavācanaṃ kṛtvā muhūrte śobhane guruḥ || 112 ||\n \npajhapatrāvṛtaṃ kumbhaṃ śvabre tāreṇa vinyaset |\nparitaḥ sarvadhānyena pūriyatvā'calaṃ yathā || 113 ||\n \npañcagavyaṃ samuddhṛtya ghaṭasthaṃ kavacaṃ lapan |\ntenaiva pūrayet kumbhaṃ śvabrasthaṃ mūlamuccaran || 114 ||\n \nsamabhyarcyārghyapuṣpādyaiḥ pūrayenmṛdbhirāhṛtaiḥ |\nnṛsuktaṃ bhadrasūktaṃ ca svastisūktaṃ ca pāṭhayet || 115 ||\n \nśāntihomaṃ tataḥ kuryāddravyaiḥ pūrvoditaiḥ kramāt |\nśataṃ śatārdhaṃ pādaṃ vā yathāśakti samācaret || 116 ||\n \ndakṣiṇā gurave deyā pratiṣṭhāphalamicchatā |\niti te pañcagavyasya sthāpanaṃ parikīrtitam || 117 ||\n \nsarvotpātapraśamanaṃ mahāpātakanāśanam |\nsarvasaukhyapradaṃ puṇyaṃ sarvopadravavāraṇam || 118 ||\n \nsarvorogyapradaṃ nityaṃ putrapautravivardhanam |\nyadyat kāmayate mantrī tattadāpnotyasaṃśayam || 119 ||\n"
}