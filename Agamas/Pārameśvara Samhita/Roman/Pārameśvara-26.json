{
    "filename": "Pārameśvara-26.txt",
    "content": "śrīḥ |\n\nṣaḍviṃśo'dhyāyaḥ |\n\nsanakaḥ |\npañcarātrārthatatvajña bhagavan bhavināṃ priya |\nmayyanugrahabuddhayā tvamagnimadhyagatārcanam || 1 ||\n \nyathāvidhi samācakṣva sarvasiddhiprasādhanam |\nśāṇḍilya |\nmunīndra sakalaprājña siddhimokṣapradaṃ śubham || 2 ||\n \nkuṇḍamadhyagataṃ yāgaṃ śrṛṇu vakṣye samāhitaḥ |\nhomārthaṃ maṇṭapaṃ kuryādvitataṃ vahnidiggatam || 3 ||\n \ndhūmarnigamanopetaṃ gavākṣagaṇamaṇḍitam |\ntanmadhye vedikā kāryā caturaśrā catuṣkarā || 4 ||\n \ndvādaśāṅgulamānoccā prāsādāsanalakṣaṇā |\ncakrābjalakṣaṇaṃ kuṇḍaṃ tadūrdhve kalpayecchubham || 5 ||\n \nmadhye sūtratrayaṃ dadyāt prākpratyagdakṣiṇottaram |\nhastadvayena tanmadhye caturaśraṃ prakalpya ca || 6 ||\n \nekādaśāṅgulāyāmaṃ sūtraṃ saṃsthāpya madhyataḥ |\nkhātārthaṃ vṛttamāpādya bahirāvṛtiyogataḥ || 7 ||\n \ntyajedaṅgulamoṣṭhasya dvyaṅgulaṃ karṇikāvaneḥ |\naṅgulaṃ kesarāṇāṃ ca dvyaṅgulaṃ patrasantateḥ || 8 ||\n \ntadagrasyāṅgulaṃ jñeyaṃ nābherekāṅgulonnatam |\ndvyaṅgulaṃ syādarakṣetraṃ nemerekāhgulaṃ bhavet || 9 ||\n \ndvyaṅgulaṃ mekhalāyāḥ syādevamāvṛtiyogataḥ |\nmānamākhātaparyantaṃ mekhalāntaṃ hṛdi sthitam || 10 ||\n \nkṛtvā'tha nemiparyantaṃ kṣetrāṇāṃ vṛttatāṃ nayet |\nmekhalā sarvabāhyasthā syātturyāśrā yathā bhavet || 11 ||\n \nsamekhalaṃ dvihastaṃ tannirmāṇamadhunā śrṛṇu |\nkhātārthamantarāvṛttādantaraṃ nikhanet samam || 12 ||\n \ntripādamardhaṃ pādaṃ vā bāhyato daśanacchadāt |\nsādhayet karṇikādīni nemyantāni yathākramam || 13 ||\n \ndbādaśāṃgulamānoccā kāryā syāt karṇikāntarā |\nvistārasadṛśocchrāyā bāhyataḥ kesarānvitā || 14 ||\n \nyathābhimatasaṅkhyāni pajhapatrāṇi sādhayet |\npajhasaṅkhyāsamaṃ kṣetraṃ mahāpajhasamantataḥ || 15 ||\n \nkesarabhramakuṇḍena patrāgrabhramaṇāvadhi |\npakṣamadhyamasūtrāṇi prākpratyagdikṣu pātayet || 16 ||\n \ndaḷamadhyagasūtreṇa daḷamadhyordhvagāminā |\ndaḷamadhyaprasādārthaṃ lāñchayedardhacandravat || 17 ||\n \ncandraśrṛṅgaṃ ca madhyaṃ ca patrāgre saṅgatāni ca |\npakṣasūtreṇa patrāgraṃ janayet kuliśāgravat || 18 ||\n \ndaḷasaṅkhyāsametāni svakṣetrāṇi ca sādhayet |\nvibhajya daḷavat kṣetraṃ sūtrāṇyāsphālayettathā || 19 ||\n \naṣṭadhā vā'tha ṣoḍhā vā kṛtvaikaikaṃ krabheṇa tu |\nsantyajya pārśvagau bhāgau bāhyasūtrasya madhyataḥ || 20 ||\n \nsthāpitābhyāṃ ca sūtrābhyāṃ gadābhyāmagramadhyamāt |\nmatsyavallāñchanaṃ kuryādyāvanmūlabhramāvadhi || 21 ||\n \nprathayo nemibhūmiṣṭhāḥ kāryāścordhve'thavā bahiḥ |\nsaṃsādhayedathāmadyādiṣṭakābhirmṛdā saha || 22 ||\n \nmekhalāvadhiparyantaṃ nīcānyaṅgāni mīlayet |\nvistārocchrāyatulyāni samāni sudṛḍhāni ca || 23 ||\n \nkarṇikākesarordhvasthā yoniḥ pippalapatravat |\njihvayā saṃspṛśantyoṣṭhaṃ kāryā yonyupamāśritā || 24 ||\n \nkesarāvanimākramya pṛṣṭhatordhvāṅgulena tu |\npārśvayormadhyasūtrasya bālacandradvayopamā || 25 ||\n \npronnatā karṇikābūmaiḥ pṛṣṭhataścāṅgulena tu |\nāmūlādagraparyantaṃ kramānnimnā gajoṣṭhavat || 26 ||\n \nkoṇeṣu caivaṃ kuṇḍasya kāryaṃ śaṅkhacatuṣṭayam |\nevametat samuddiṣṭaṃ bahudhā mānato bhavet || 27 ||\n \nādbādaśāṅgulānmānādekaikāṅgulavardhanāt |\ndvicaturhastaparyantamekāśītyadhikaṃ śatam || 28 ||\n \neteṣvekataraṃ proktamanyeṣāmevameva hi |\ntatsādhanaṃ vihā ya tat ahgavyūhaṃ prakalpya ca || 29 ||\n \ntato yathocitasthāne homadravyāṇi vinyaset |\nsaṃskṛtya vidhivat kuṇḍaṃ vahnimutpāditaṃ tathā || 30 ||\n \nsaṃskṛtājyasya vipruḍbhiḥ saṃspṛśedindhanādikam |\nsantarpaṇaṃ tathāgneśca tasminmantrāsanādikam || 31 ||\n \nyantraviṣṭarasaṃsthānamantarāhavanaṃ tathā |\nhṛdayādavatāraṃ ca mahāyantrasya viṣṭare || 32 ||\n \nsamidbhiścātha nityābhiḥ kāmyaiśca havanaṃ tathā |\nsviṣṭakṛddhavanaṃ cātha prāyaścittāhutiṃ tvapi || 33 ||\n \npūrṇāhutiṃ pradhānaṃ ca yantrasthasya visarjanam |\nhṛdayasthe praviśyātha maṇṭapaṃ yajanāspadam || 34 ||\n \nsamarpaṇaṃ ca homasya pitṝṇāṃ tarpaṇaṃ tvapi |\nbalidānaṃ ca bhūtānāmiṣṭaśiṣṭodanasya ca || 35 ||\n \npradānaṃ yajñaśīlānāṃ kāriṇāṃ bhāvitātmanām |\nanuyāgaṃ ca vidhivannaivedyaprāśanādikam || 36 ||\n \npūrvavat sakalaṃ kuryādbhogamokṣaprasiddhaye |\nanena yantrarājena śāntikādiṣu karmasu || 37 ||\n \ndhyānena pūjitenaiva hutena japitena ca |\nsamīhitāni pūryante bhaktānāṃ bhāvitātmanām || 38 ||\n \nekarūpamidaṃ dhyānaṃ varṇitaṃ śāntikādiṣu |\nhome svāhāntimo mantraḥ svabhāvādadhikaḥ sadā || 39 ||\n \nśāntike pauṣṭike vauṣaṭpūrṇāyāmapi tādṛśaḥ |\nāpyāyane vaṣaṭprokto humanto vaśyakarmaṇi || 40 ||\n \nphaḍantaṃ kṣayavidveṣaprotsādanavidhau sadā |\nhumantaṃ cārividveṣe mohane huṃphaḍantimam || 41 ||\n \nstambhane vaṣaḍantaṃ sasyānnamonto mokṣakarmaṇi |\natho hitāya lokānāṃ rājñāmapi viśeṣataḥ || 42 ||\n \npṛcchate nāradāyaitadahirbudhnyena vistarāt |\nyathopadiṣṭaṃ vidhivattathā tatra nirīkṣya ca || 43 ||\n \nprayoktavyaṃ tu bahudhā śāntikāmī yathecchayā |\nkuryādekamukhaṃ yantraṃ sthāpya saṃpūjayīta ca || 44 ||\n \nnaimittikāni kāmyāni nityāni yajanāni vai |\nviśeṣeṇaiva kāryāṇi vinā svāpaṃ mahotsavam || 45 ||\n \nna karmabimbāni tathā nityanaimittikādiṣu |\nsthitaṃ yantraṃ samārādhyaṃ sthāpitaṃ mantravittamaiḥ || 46 ||\n \ndivyādyāyatanāḍgatve sthāpite sati kutracit |\ncalasthiravibāgena havirantaṃ samarcayet || 47 ||\n \ndvādaśyādiṣu kāleṣu puṇyeṣu vividheṣvapi |\niti samyak samuddiṣṭaṃ mahāyantrārcanaṃ param || 48 ||\n \nadīkṣitānāṃ vidhivadaśiṣyāṇāṃ durātmanām |\ngopanīyaṃ prayatnena tvabhaktānāṃ janārdane || 49 ||\n \nbhāvabhaktisametānāṃ vācyavācakayorgurau |\nśāstre jñānakriyopete sātvike vedasaṃmite || 50 ||\n \n\n"
}