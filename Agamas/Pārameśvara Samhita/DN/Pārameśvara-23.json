{
    "filename": "Pārameśvara-23.txt",
    "content": "श्रीः |\n\nत्रयोविंशोऽयायः |\n\nसनकः |\nप्रशंसितं पुरा ब्रह्नन् सुदर्शननृसिंहयोः |\nएकरूपं महायन्त्रस्थापनं स्थिरलक्षणम् || १ ||\n\nविस्तरेण समाचक्ष्व मयि सानुग्रहो यदि |\nशाण्डिल्यः |\nपुरा नारायणेनोक्तं पुण्ये बदरिकाश्रमे || २ ||\n\nब्रह्नणः शीर्षविच्छेदमहापातकशान्तये |\nपृच्छतः शङ्करस्याथ सर्वपापापनोदनम् || ३ ||\n\nसोऽपि तं विस्तराच्छ्रुत्वा कैलासशिखरोपरि |\nप्रतिष्ठाप्य विधानेन यन्त्रे विष्टरसंस्थिते || ४ ||\n\nकल्पान्तानलसूर्याभमुभयाननमव्ययम् |\nसर्वलोकमयं सर्वदेवतामयमद्भुतम् || ५ ||\n\nसर्वाधारमनाधारं सर्वशक्तिक्रियात्मकम् |\nदुष्टदोषगणं सर्वं निर्दहन्तं स्वतेजसा || ६ ||\n\nसमाराध्याऽचिरेणैव पूतभावोऽभवद्भवः |\nतथान्ये पुरूहूताद्या विद्यामेनामवाप्य च || ७ ||\n\nशङ्करात् पूर्णसंज्ञानात् स्वदिग्भागानपालयन् |\nप्रजापालनशीलानां भूपानामेतदर्चनम् || ८ ||\n\nनैरन्तर्येण कर्तव्यमन्यथा जायतेऽधृतिः |\nजायते कथमेतेषामुपपातकिनामपि || ९ ||\n\nअकुर्वतां जगत्स्थित्यै मर्यादाया विलोकनम् |\nकुर्वतां स्वस्वदुष्प्रापं भूपतीनां तु किं पुनः || १० ||\n\nतथान्येषां द्विजातीनां सर्वपापप्रणाशनम् |\nप्रतिष्ठाप्यार्चनीयं तत् सर्वकामसमृद्धिदम् || ११ ||\n\nतद्विधानं विशेषेण श्रृणु गुह्यतमं परम् |\nदिव्याद्यायतने चित्रे प्राङ्कणादौ तु कुत्रचित् || १२ ||\n\nग्रामादौ तु नदीतीरे विपिने पर्वतोपरि |\nप्रासादं मण्डपं वाऽथ सचित्रं सर्वतोमुखम् || १३ ||\n\nप्राक्पश्चिमाननं वाऽथ सगवाक्षकवाटकम् |\nएकादितलसंयुक्तं चक्रलाञ्छनलाञ्छितम् || १४ ||\n\nमुखभद्रसमोपेतमारोहणसमन्वितम् |\nसप्राकारं समापाद्य प्रासादाभ्यन्तरे तते || १५ ||\n\nभद्रविष्टरमद्यस्थभूपुरे वज्रलाञ्छिते |\nशेषादिभिर्दिक्षु मध्ये षट्कोणपुरभूषिते || १६ ||\n\nसवायुबीजवायव्यमण्डलेन विराजितम् |\nदशारचक्रमध्यस्थदॢाष्टककजान्तरे || १७ ||\n\nस्थापयेत्तं महायन्त्रं लक्षणेनोपलक्षितम् |\nआद्वादशाङ्गुलान्मानादेकैकाङ्गुलवर्धितात् || १८ ||\n\nआद्वादशाङ्गुलान्तानि मानानि स्युस्त्रयोदश |\nतेष्वेकं निश्चयीकृत्य कर्तुरिच्छावशेन तु || १९ ||\n\nपादाद्युष्णीषर्यन्तं द्विषोढा वाष्टधा भवेत् |\nबेरार्धमानमादाय स्वबागार्थं समन्ततः || २० ||\n\nसूत्रेण कर्णिकावृत्तं मध्यस्थेन ततो बहिः |\nएकैकांशानि पझानि षट् भवन्ति यथाक्रमम् || २१ ||\n\nचतुष्पत्रं भवेदाद्यमष्टपत्रमनन्तरम् |\nद्विरष्टकेसरं विद्यात् तृतीयं षोडशच्छदम् || २२ ||\n\nद्वात्रिंशत्केसरं तुर्यं द्वात्रिंशद्दॢभूषितम् |\nअष्टाष्टकेसरोपेतं तथासङ्ख्यदॢं बहिः || २३ ||\n\nतत् केसरविनिर्मुक्तं अष्टपत्रं तथा बहिः |\nभूपुरादीनि सार्धेन संपुटान्तानि बाह्यतः || २४ ||\n\nद्वाभ्यां द्वाब्यां तथाशाब्यां बहिरावरणद्वयम् |\nपूर्वस्मिन् केशवाद्यांश्च विष्ण्वाद्यांश्च ततो बहिः || २५ ||\n\nजगत्स्थितौ समुद्युक्तानृषीकेशजनार्दनात् |\nबहिश्चक्रगदादीनामंशं तेषामधोर्ध्वतः || २६ ||\n\nभागद्वयं ततस्त्यक्त्वा वाराहनरसिंहयोः |\nसमन्ताद्भूपुरस्याऽथ भोगार्थं यन्त्रकल्पने || २७ ||\n\nमहायन्त्रस्य विस्तारे विभक्ते पञ्चधाऽथवा |\nसप्तधा मध्यबाह्यस्थैर्नालांस्त्र्यंशैः प्रकल्पयेत् || २८ ||\n\nकिञ्चिद्विष्टरपीठोच्चान् नाॢानामधिकायतिः |\nवराहवदनाकारा पार्श्वयोर्मूलविस्तृते || २९ ||\n\nदक्षिणाद्यनुपातेन त्वामूलादग्रपश्चिमम् |\nप्रमाणमेवं बुद्ध्वाऽत्र लोहदारुशिलादिकम् || ३० ||\n\nसमाहरेद्यथाशास्त्रं प्रमाणेन यथाविधि |\nसंपाद्या फलकाकारा भागैकेन घना दृढा || ३१ ||\n\nस्यात् षडंशघना शैली चतुरंघशनाऽथवा |\nआकर्णिकावनेर्बाह्यचतुरश्रपुराकृतिः || ३२ ||\n\nप्रमाणादुत्तमादस्मान्मध्यमाधमवाञ्छया |\nत्र्यंशेनार्धेन वा कुर्यान्मुख्यकल्पमुदीरितम् || ३३ ||\n\nबेरोष्ठं द्विगुणीकृत्य तत्प्रमाणेन कल्पयेत् |\nफलकामद्यतस्त्यक्त्वा लम्बमानं यथापुरा || ३४ ||\n\nशेषं द्विरष्टधा भङ्ख्त्वा कर्णिकार्धेन तद्बहिः |\nप्राग्वदावृतिपझानि भूपुरादीन्यथ त्रिभिः || ३५ ||\n\nततस्त्रिभिस्त्रिभिः कार्यं मूर्तीनामावृतिद्वयम् |\nअर्धेन चतुरश्रं तु मूर्तीनामावृतिद्वयम् || ३६ ||\n\nएकैकं त्र्यंशसम्भूतं प्रमाणेन यथा भृशम् |\nकल्पयेत् केशवाद्यांश्च विष्ण्वाद्यांश्च द्विरष्टधा || ३७ ||\n\nकुर्याद्वैकावृतौ बुद्ध्या संमन्त्र्य ध्यानयोगतः |\nमध्यतः कर्णिकायां तु परिधौ चन्द्रमण्डलम् || ३८ ||\n\nतन्मध्ये तारकं कुर्यात् तन्मध्येन सुदर्शनम् |\nभुजैः षोडशभिर्युक्तमष्टाभिर्वाऽनलप्रभम् || ३९ ||\n\nपिङ्गलोचनकेशाढ्चं रक्ताम्बरधरं विभुम् |\nदंष्ट्राकराॢवदनविवरोद्भूतपावकम् || ४० ||\n\nकुटिलभ्रुकुटीभङ्गभंगुराॢकषट्पदम् |\nललाटलोचनोद्गीर्णज्वालाज्वलितदिङ्मुखम् || ४१ ||\n\nऊर्ध्वज्वालागणालीढकिरीटतटशोभितम् |\nश्रीवत्सकौस्तुभोरस्कं ग्रैवेयकविराजितम् || ४२ ||\n\nपादावलम्बिनीं दिव्यां दधानमुपवीतवत् |\nप्रत्यालीढेन तिष्ठन्तं चक्राक्रमणरूपिणा || ४३ ||\n\nपादयोर्दक्षिणांगुष्ठप्रान्तरेखात् तथेतरात् |\nपार्ष्णेः स्वमध्यतो मानं देहलब्धांगुलेन च || ४४ ||\n\nचत्वारिंशत् साष्टकं स्यात् प्रत्यालीढं चिरान्वितम् |\nमुख्यदक्षिणहस्तादिमुख्यवामकरावधि || ४५ ||\n\nद्विरष्टबाहुभिर्धत्ते प्रादक्षिण्यक्रमेण तु |\nशक्तिं खङ्गं तथा चाग्नि मङ्कुशं दण्डकुन्तके || ४६ ||\n\nपरशुं च सहस्रारं दरं च सशरं धनुः |\nपाशं हलं ततो वज्रं गदां च मुसलं तथा || ४७ ||\n\nत्रिशूलमेतान्यस्त्राणि प्रत्येकं वीर्यवन्ति च |\nदुष्प्रधर्षं भयघ्नानि वहन्तमरिसूदनम् || ४८ ||\n\nअन्यथाष्टभुजो धत्ते मुख्यदक्षकरादिकैः |\nपझां कुशौ च मुसलं चक्र मत्युग्रतेजसम् || ४९ ||\n\nशङ्खं च सशरं चापं पाशं कौमोदकीं क्रमात् |\nकृत्वैवमर्धचित्रं तु नवतालेन शिल्पिना || ५० ||\n\nपादयोरन्तरे तस्य तिष्ठतः कर्णिकावनौ |\nशान्तिपुष्टिवशीकारविद्वेषाकर्षमारणान् || ५१ ||\n\nउच्छाटनं वा यः कर्तुमिच्छेत् साधकसत्तमः |\nतस्य साध्यं लिखेन्मन्त्री शक्त्या संपुटितं विभोः || ५२ ||\n\nइन्दुबिम्बस्य पर्यन्ते षट्कोणं क्रमशो लिखेत् |\nप्रागादिकोणषट्के तु प्रवर्तकनिवर्तके || ५३ ||\n\nमन्त्राक्षराणि सादीनि सबिन्दूनि च वै पुरा |\nउपक्रम्य च वर्मास्त्रे लिखेदन्तर्मुखानमून् || ५४ ||\n\nबहिः कोणान्तराॢेषु प्रोक्तोऽयं दक्षिणादितः |\nआचक्रादीन्यथाङ्गानि ज्वालाचक्रान्तिमानि च || ५५ ||\n\nचतुर्दॢाग्रे प्रागादौ वर्मास्त्रे च सबिन्दुके |\nतदन्तराॢेष्वन्तस्था बिन्दुना चान्तराननाः || ५६ ||\n\nकेसरेष्वष्टपत्रस्य स्वरानन्यांश्च बिन्दुभिः |\nदॢेष्वष्टाक्षरार्णांनि तथा भूतानि तद्बहिः || ५७ ||\n\nद्विरष्टपत्रकिञ्जल्कनिचये प्राक्प्रयोगतः |\nकादिसान्तानि वर्णानि सबिन्दूनि यथापुरा || ५८ ||\n\nतद्दॢेषु द्विषट्कार्णः वर्मास्त्रे शिरसा सह |\nषोडशाक्षर इत्युक्तो द्वात्रिंशत्केसरादिके || ५९ ||\n\nआनुष्टुभं महामन्त्रं नृवराहनृसिंहयोः |\nबहिरष्टाष्टपत्रेषु पाताॢनृहरेर्मनुम् || ६० ||\n\nप्राग्वलदक्षरशो न्यस्य ततोऽष्टदॢपङ्कजे |\nनारसिंहं तथाष्टार्णं तद्बाह्यस्थे तु भूपुरे || ६१ ||\n\nसप्तद्वीपसमुद्राढ्ये वज्रैः कोणेषु लाञ्छिते |\nप्रागाद्यासु महादिक्षु पार्थिवं बीजमुत्तमम् || ६२ ||\n\nतन्नाममन्त्रसंयुक्तं अन्तस्थाः कोणभूमिषु |\nततः सपार्थिवं बीजं कोणाभ्यन्तरबाह्ययोः || ६३ ||\n\nतद्बहिः प्रातिलोम्येन स्वरषोडशकं न्यसेत् |\nसकारादीनि कान्तानि तथाभूतानि तद्बहिः || ६४ ||\n\nपरितोन्त्ययुगेनैव साध्यनामविदर्भणम् |\nकृत्वा प्रति प्रयोगेण बहिर्भूपुरसंपुटात् || ६५ ||\n\nपाशांकुशाब्यामावेष्ट्य द्वाब्यां वा बहुभिस्तु वा |\nपुरोदितक्रमेणैव स्वस्थाने केशवादयः || ६६ ||\n\nबाह्यावरण भूमिष्ठाः प्रागाद्यासु च विष्णवः |\nतत्कोणेषु हृषीकेशः तच्छिद्रेषु जनार्दनाः || ६७ ||\n\nकल्पनीयाश्च तन्मन्त्राः प्रणवाद्या यथाक्रमम् |\nसजीवाः संज्ञयोपेता नमस्कारसमन्विताः || ६८ ||\n\nअमुकं रक्ष रक्षेति तदन्ते साध्यभूषिताः |\nप्रागादिदिक्षु तद्बाह्ये त्वन्तस्थाश्चाष्टभिः सह || ६९ ||\n\nयशौ रषौ लसौ चाथ वहावपि सबिन्दुकौ |\nविलिखेत् पुनरप्येतानैशान्याऽनल पश्चिमम् || ७० ||\n\nपाशाङ्कुशाब्यामावेष्ट्य द्वाभ्यां वा बहुभिस्तथा |\nअधस्तान्नृवराहं च सर्वोर्ध्वे नृहरेर्मनुम् || ७१ ||\n\nक्रमशः केशवादीनां ध्यानं चाकर्णयामलम् |\nकेशवः स्वर्णवर्णोऽब्जशह्खचक्रगादाधरः || ७२ ||\n\nनारायणो नीरदाभः शङ्खचक्रगदाब्जधृक् |\nमाधवोऽव्जगदाशङ्खचक्री नीलाब्जसन्निभः || ७३ ||\n\nगोविन्दो धवलश्चक्रगदाशह्खपयोजधृक् |\nविष्णुर्गदाम्बुजदरचक्री बन्धूकसप्रभः || ७४ ||\n\nरक्तस्चक्रदराम्भोजशङ्ख धृङ्नधुसूदनः |\nत्रिविक्रमश्चक्रगदापझशङ्खी जपारुणः || ७५ ||\n\nशह्खचक्रगदापझधरः स्याद्वामनोऽरुणः |\nपझचक्रगदाशङ्खी श्रीधरश्चन्द्रसप्रभः || ७६ ||\n\nविद्युत्प्रभो हृषीकेशो गदाचक्रदराब्जधृक् |\nगदाब्जचक्रविद्याभृत्पझनाभोऽरुणप्रभः || ७७ ||\n\nदामोदरः पझशङ्खगदाचक्रधरोऽरुणः |\nमुख्यदक्षकराम्भोजात् मुख्यवामकरावधि || ७८ ||\n\nपझादिकं धारयन्त आयुधानां चतुष्टयम् |\nकिरीटकौस्तुभधरा वनमालाविभूषिताः || ७९ ||\n\nपीताम्बरधराः सर्वे प्रसन्नवदनेक्षणाः |\nकरुणापूर्णहृदया जगदुद्धरणोद्यताः || ८० ||\n\nयन्त्रतेजोऽसहिष्णूनां नराणां तापशन्तये |\nआसारैरमृतेर्नित्यं सेच्यन्तः समन्ततः || ८१ ||\n\nविष्णुः प्राच्यादिदिग्भागे हृषीकेशा विदिक्स्थिताः |\nजनार्दनाश्छिद्रगताश्चाष्टपादे चतुर्भुजाः || ८२ ||\n\nपृष्टदक्षिणवामाभ्यां चक्रशह्खधरास्तथा |\nमुख्यवामकरेणैव वरदा वाऽभयप्रदाः || ८३ ||\n\nविष्णवो दक्षिणैर्मुख्यैर्ज्वलत्पावकभीषणाः |\nचक्रकौमोदकीशार्ह्गान् धारयन्तः सखड्गकान् || ८४ ||\n\nवह्न्यादिकोणदेशस्था हृषीकेशाः सुवर्णभाः |\nशङ्खं हलं च मुसलं वहन्तः शूलपश्चिमम् || ८५ ||\n\nप्रागाग्नेयादिकच्छिद्रदेशस्थाश्च जनार्दनाः |\nज्वलन्मरतकाभाश्च वीक्षमाणाश्च दिक्स्थितान् || ८६ ||\n\nदण्डं कुन्तं च शक्तिं च पाशं चाङ्कुशमेव च |\nवज्रं परशुसंज्ञं च तथा शतमुखानलम् || ८७ ||\n\nदधानाः सुसमैः स्थानैरुत्थिताः स्वस्तिकादिना |\nसुखासीनास्तु वा सर्वे केवला वा सशक्तिकाः || ८८ ||\n\nसंकल्प्याः तदधः सर्वयज्ञाङ्गः सूकराननः |\nकृष्णपिङ्गॢवर्णाभः पुण्डरीकनिभेक्षणः || ८९ ||\n\nपश्चिमाब्यां च पाणिभ्यां पूर्ववच्चक्रशङ्खभृत् |\nमुख्येन दक्षिणेनैव भीतानामभयप्रदः || ९० ||\n\nभूम्याः स्वाङ्के निषण्णाया वामेनास्लेषतत्परः |\nपरस्तान्नहरिर्देवस्तुहिनाचलसन्निभः || ९१ ||\n\nकरैरष्टभिरत्युग्रः पृष्ठतो दक्षिणादितः |\nशङ्खचक्राम्बुजगदाः खड्गं च सशरं धनुः || ९२ ||\n\nधत्ते षड्भिस्तु मुख्याभ्यां हिरण्यकशिपुं रुषा |\nविदारयंश्च स्वाङ्कस्थं नखरैः क्रकचोपमैः || ९३ ||\n\nउद्धृत्य साम्बुजं पाणि केवलं वाऽभयप्रदः |\nहिरण्यरुधिरस्रोतः पङ्कितोरस्थलः शुभः || ९४ ||\n\nसर्वानेतान् सजीवेन शक्तिबीजेन वेष्टयेत् |\nबहिः प्राच्यादिदिग्देशे साकारानस्त्रविग्रहान् || ९५ ||\n\nचक्रकौमोदकीशार्ह्गनन्दकान् विलिखेदिमान् |\nकेशवाद्यास्तथास्त्रान्ताश्चतुस्त्रिंशत्तु मूर्तयः || ९६ ||\n\nस्वतन्त्रं कल्पयेन्मन्त्री यद्वा चावरणक्षितौ |\nकृत्वैवं प्राह्मुखं यन्त्रमपराङ्गं प्रकल्पयेत् || ९७ ||\n\nकर्णिकावलयं कुर्यात् प्राक्प्रमाणेन मध्यतः |\nतदन्तरे कोणषट्कं प्रकाशाह्लादसंपुटम् || ९८ ||\n\nत्रिधा विभज्य तद्बाह्यं क्षेत्रार्धं च तदन्तरे |\nत्रिरष्टयेदुम्बराह्ये कमलं द्वादशच्छदम् || ९९ ||\n\nचतुर्विंशद्दलं चक्रं नाभिनेमित्रयान्वितम् |\nप्रथिभिश्चावृतं बाह्ये नेमिस्थैस्तस्य बाह्यतः || १०० ||\n\nशक्तिभिश्च जयाद्याबिरष्टाभिः परिवारितम् |\nपूर्वं द्वादशपत्राब्जकर्णिकामध्यकल्पिते || १०१ ||\n\nत्रिकोणसंपुटाकारे प्रकाशाह्लादलक्षणे |\nषट्कोणे लक्षयेद्देवं कल्पान्तहुतभुक्प्रभम् || १०२ ||\n\nनृपञचवस्त्रं ज्ञानादिगुमपूर्णमहार्णवम् |\nत्रिलोचनं चतुर्बांहुं चतुश्चक्रधरं परम् || १०३ ||\n\nयोगपट्टपिनद्धाङ्गं जान्वारूढभुजद्वयम् |\nश्रीवत्सकौस्तुभोरस्कं भूषितं मकुटादिभिः || १०४ ||\n\nहारशेखरकेयूरकटकैर्नूपुरान्तिमैः |\nभक्तानां स्वानुरक्तानां सिद्धान्तनिरतात्मनाम् || १०५ ||\n\nअशोकविटपिच्छायान्याजेनार्तिविनाशनम् |\nसाधुसंरक्षणोद्युक्तचेष्टितं हृषृमानसम् || १०६ ||\n\nअधस्ताच्चरणाम्भोजात् साध्यं बीजपुटीकृतम् |\nविलिख्य कोणषट्केषु प्रागाद्येषु त्रिकं त्रिकम् || १०७ ||\n\nसुदर्शननृसिंहस्य मन्त्रार्णानि यथाक्रमम् |\nतदङ्गानि च तद्बाह्ये कोणाभ्यन्तरभूमिषु || १०८ ||\n\nलिखेदावृत्तियोगेन क्षार्णं प्रथिजणेषु च |\nप्रागादि चक्रबाह्ये तु जया चन्द्रप्रभाविनी || १०९ ||\n\nनवदूर्वाङ्कुरश्यामा मोहिनी विजया ततः |\nराजोपलप्रभा कान्ता ह्लादिनी पाटलप्रभा || ११० ||\n\nअजिता कनकप्रख्या माया नीलोत्पलप्रभा |\nरक्ताऽ पराजिता सिद्धिर्धूम्रवर्णा स्वकं पतिम् || १११ ||\n\nवीक्षमाणाश्च सततं नीलोत्पलविलोचनाः |\nनवयौवनलावण्यविभवेनोपबृंहिताः || ११२ ||\n\nकरण्डमकुटोपेताः सर्वाभरणभूषिताः |\nविचित्रक्षौमवसनाः सर्वर्तुकुसुमान्विताः || ११३ ||\n\nद्विभुजा दक्षहस्तस्थपुष्पमालाभ्यलंकृताः |\nवामे चन्द्रांशुसह्काश चामरव्यजनोद्यताः || ११४ ||\n\nभूपच्चरौ नृसिंहस्य भीमोग्रौ भीषणद्युती |\nदंष्ट्राकराॢवदनौ ज्वलत्पावकलोचनौ || ११५ ||\n\nनीलनीरदसंकाशौ द्विभुजौ दण्डचक्रिणौ |\nउदग्रकायावत्युग्रौ वीक्षयन्तौ परस्परम् || ११६ ||\n\nरक्ताम्बरधरौ रक्तकुसुमस्रग्विमण्डितौ |\nसंपाद्यैवं महायन्त्रं सुदर्शननृसिंहयोः || ११७ ||\n\nस्थापयेद्विधिवन्मन्त्री मध्ये प्रासादमण्टपे |\nक्ष्मापरिग्रहमारभ्य संपन्ने सर्वकर्मणि || ११८ ||\n\nविन्यस्ते विष्टरे यन्त्रे प्रतिष्ठाप्य विधानतः |\nत्रैकाल्यमर्चनं कार्यं तल्लक्षणमथोच्यते || ११९ ||\n\nतद्दैर्घ्यं यन्त्रविस्तारादधिकं द्वादशाह्गुलम् |\nविभक्ते यन्त्रविस्तारे सप्तधा वाऽथ पञ्चधा || १२० ||\n\nएकैकमन्तयोस्त्यक्त्वा भागैर्मध्यगतैरतः |\nपञ्चभिर्वा त्रिभिः कार्या विष्टरस्य तु विस्तृतिः || १२१ ||\n\nएकैकं मध्यतः स्थाप्य पार्श्वयोः सषडङ्गुलम् |\nयन्त्रपार्श्वस्थनाॢाभ्यां सुषिरद्बयमाचरेत् || १२२ ||\n\nशिष्टानि मार्जयेन्मन्त्री चतुरश्रप्रसिद्धये |\nत्रिचतुःपञ्चधा वाऽथ यन्त्रोच्छ्राये विभाजिते || १२३ ||\n\nतत्तदेकांशमानेन कार्यःस्याद्विष्टरोच्छ्रयः |\nपीठवत्तदलंकृत्य पञ्चाह्गैः परितो बहिः || १२४ ||\n\nतदूर्ध्वे विष्टरं यन्त्रं कल्पयेत्तद्विधिं श्रृणु |\nपीडमध्यगतं भागं मध्यस्थेन तु तन्तुना || १२५ ||\n\nकर्णिकार्थं परिभ्राम्य शेषे षोढा विबाजिते |\nद्विरष्टकेसरोपेतमष्टपत्राब्जमस्तके || १२६ ||\n\nभागेन तद्बहिस्तद्वद दशारं चक्रमुज्ज्वलम् |\nवायुमण्डलमध्येन षट्कोणं तु बहिस्त्रिभिः || १२७ ||\n\nवज्राङ्कितं कोणभूषु भागार्धेन तु भूपुरम् |\nयन्त्रमद्यमनाॢस्य निवेशार्थं तु मध्यतः || १२८ ||\n\nवेधयेत् तत्प्रमाणेन साध्यनाम समन्ततः |\nविलिख्य तद्बहिर्वेष्ट्य केसराणां द्विरष्टके || १२९ ||\n\nषोडशार्णं नृसिंहस्य तद्द्विषट्काक्षरावधौ |\nहुंफट्स्वाहा समोपेतो नृहरेः षोडशाक्षरः || १३० ||\n\nप्रागाद्यष्टदलेष्वस्य मन्त्रमानुष्टुभं परम् |\nचतुष्टयक्रमेणैव प्रत्येकस्मिन् दॢे न्यसेत् || १३१ ||\n\nबहिर्दशारचक्रस्य प्रागराद्येषु मन्त्रपम् |\nसौदर्शननृसिंहस्य हनशब्दसमन्बितम् || १३२ ||\n\nविलिखेद्द्वन्द्वयोगेन बाह्ये वायव्यमण्डले |\nविलिखेद्वर्तुॢाकारे वायव्यं बीजमुत्तमम् || १३३ ||\n\nवर्म चास्त्रसमेतं च विलिखेदन्तरान्तरा |\nबाह्यस्थे कोणषट्के तु लिखेदाग्नेयमक्षरम् || १३४ ||\n\nकल्पयेत् प्रतिकोणं तु वह्निज्वालासमन्वितम् |\nकोणेषु भूपुरस्यान्तः पार्थिवं बीजमुल्लिखेत् || १३५ ||\n\nअङ्कारोऽथ विदिग्भागे परितो भद्रपीठवत् |\nकण्ठदेशं समाश्रित्य द्वौ द्वौ प्राच्यां दिशि क्रमात् || १३६ ||\n\nअन्योन्यमभिवीक्षन्तौ कल्पयेदुत्तमोत्तमे |\nयन्त्रसन्धारणोद्युक्तौ व्यात्तास्यावुग्रलोचनौ || १३७ ||\n\nअनन्तगुॢिकौ प्राच्यां याम्यायां शङ्खवासुकी |\nसतक्षको महापझः प्रतीच्यां उत्तरे तथा || १३८ ||\n\nकार्कोटकस्तथापझो विशेषस्तत्र कथ्यते |\nविभज्य कर्णिकाभूमेर्भूपुरान्तं विधान्तरे || १३९ ||\n\nनृसिंहयन्त्रं कुर्वीत बाह्यतो यन्त्रविष्टरम् |\nदिक्षु नारायणास्त्राणि तत्र कूर्चमयानि च || १४० ||\n\nसितादिधातुजैर्वर्णैः कुङ्कुमाद्यैर्विमिश्रितैः |\nविलिखेन्मुख्यमूर्त्यादि यथाशोभं मुखद्वये || १४१ ||\n\nसुदर्शननृसिंहाभ्यां वर्णशोभा समीरिता |\nकर्णिका कनकप्रक्या केसराण्यरुणानि तु || १४२ ||\n\nपाण्डुरक्तानि पत्राणि भूपुराणि समन्ततः |\nकनकाभानि कार्याणि मूर्तीनां प्रागुदीरितम् || १४३ ||\n\nचक्रनाबिद्वयं कुर्याद्धेमपूर्वारुणप्रभम् |\nशरदाकाशसंकाशान्यराणि अरुणमन्तरम् || १४४ ||\n\nहेमकुन्दसितं कुर्यात् क्रमान्नेमित्रयं शुभम् |\nपीतेन वा वॢर्क्षेण लिखेन्मन्त्राक्षराणि वै || १४५ ||\n\nपझकेसरपत्रेषु भूपुरेषु समन्ततः |\nषट्कोणान्तरबाह्येषु चक्रनाभ्यरनेमिषु || १४६ ||\n\nपृथक् कृतानि वर्णानि मान्त्राण्यन्तर्मुखानि च |\nतारद्वयान्तरस्थानि बिन्दुयुक्तानि चान्ततः || १४७ ||\n\nलेख्यान्येतानि सर्वत्र मुख्यप्रणवसंपुटम् |\nप्राकारसमुपेतानि नमस्कारान्वितानि च || १४८ ||\n\nकुर्यान्नारायणास्त्राणि कूर्चानि हरिताणि च |\nबद्धानि पझपाशेन ततो हयमुखानि च || १४९ ||\n\nभूर्जपत्रे विलिख्येत कुंकुमागरुजै रसैः |\nहरिचन्दनकर्पूरगव्यपञ्चकसाधुभिः || १५० ||\n\nसुवर्णसूच्या विधिवत् समाप्य गुॢिकाकृतिम् |\nसुवर्णपट्टेनावृत्य प्रतिष्ठाप्य विधानतः || १५१ ||\n\nरक्ष्याणामायुरारोग्यधनधान्यादिवृद्धये |\nपुत्रपौत्रादिसन्तानविजयेष्टादिसिद्धये || १५२ ||\n\nधारयेच्छिरसा मन्त्री साधुसंरक्षणे रतः |\nयन्त्रमेतत् समाख्यातं सुदर्शननृसिंहयोः || १५३ ||\n\nस्थापनं सर्वमूर्तीनां यथावत् प्रागुदीरितम् |\nतथैवैतत् प्रतिष्ठाप्य त्रिकालं वैककालिकम् || १५४ ||"
}