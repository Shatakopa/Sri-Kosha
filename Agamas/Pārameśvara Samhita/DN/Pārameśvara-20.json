{
    "filename": "Pārameśvara-20.txt",
    "content": "श्रीः |\n\nविंशोऽध्यायः |\n\nसनकः |\nतुलापुरुषदानादि मम संसूचितं पुरा |\nभूभुजां तद्विधानं मे विस्तरेण मुने वद || १ ||\n\nशाण्डिल्यः |\nश्रृणु सम्यक् प्रवष्यामि द्विज सर्वाघनाशनम् |\nतुलापुरुषदानाद्यं सर्वकामफलप्रदम् || २ ||\n\nप्रजापालनशीलस्य सत्वनिष्ठस्य भूभुजः |\nकदाचित् कर्मलोपेन देवकोपोऽभिजायते || ३ ||\n\nतथैव राष्ट्रसंक्षोभः प्रजापीडा च वर्धते |\nतथा वर्णाश्रमाचारैर्देशः स्यात् कलुषीकृतः || ४ ||\n\nवेदवैदिकधर्माश्च च्यवन्ते कालविप्लवैः |\nबाध्यते प्रतिभूपालैरुपर्युपरि भूपतिः || ५ ||\n\nशून्यो जनपदो भूयात् प्रजा नस्यन्ति तत्क्षणात् |\nस्वदोषजनितं कष्टमिति बुद्ध्या महीपतिः || ६ ||\n\nसपुरोधाः सहामात्यः सप्रजापदमादरात् |\nपञ्चरात्रविधानज्ञं सर्वभूतहिते रतम् || ७ ||\n\nअलोलुपं चाप्यक्रोधं ऋजुं भागवतं द्विजम् |\nकर्मद्वयविधानज्ञं देशिकेन्द्रं समाश्रयेत् || ८ ||\n\nपुरावृत्तं तु सकलं स्वापराधनिमित्तजम् |\nसर्वं निवेद्य गुरवे यथावृत्तं महीपतिः || ९ ||\n\nरक्ष रक्षेति चरणौ प्रणम्य समुदीरयन् |\nसोऽपि तद्वचनं श्रुत्वा सर्वानुग्रहकारकः || १० ||\n\nवित्तमाहृत्य नृपतेर्न्यायधर्मसमाहृतम् |\nप्रवर्ततेऽथ तत् कर्म ऋत्विग्भिः पञ्चरात्रिकैः || ११ ||\n\nत्रैविद्यैरपि तत्कर्मकुशलैर्भगवत्परैः |\nचैत्रादिषु च मासेषु विषुवे चायनद्वये || १२ ||\n\nव्यतीपाते च जन्मर्क्षे चन्द्रसूर्योपरागयोः |\nश्रवणे वासवेऽश्विन्यां कृत्तिकास्वथवा मुने || १३ ||\n\nरोहिण्यां सौम्यनक्षत्रे पुनर्वस्वोर्विशेषतः |\nपुष्ये वा हस्तनक्षत्रे उत्तरासु तथैव च || १४ ||\n\nचित्रायां च तथा स्वातौ मैत्रे मूले तथैव च |\nदुःस्वप्ने गृहपीडायां महोत्पातेषु सत्स्वपि || १५ ||\n\nव्याधिते च तथाराष्ट्रे कुर्यात् कर्तुश्च सम्मते |\nएतन्निमित्तमुद्दिश्य कर्तव्यं चेत्तदैव तु || १६ ||\n\nप्रारभेत्तद्यथा दोषविप्लवो नाभिजायते |\nस्वयंव्यक्तादिके स्थाने विष्णोः सर्वगुणान्विते || १७ ||\n\nयथाभिमतदिग्वक्त्रे पुरस्ताद्भगवद्गृहे |\nत्रिवर्गं मण्टपं कुर्याच्चतुरश्रं समन्ततः || १८ ||\n\nसप्तविंशत्करं क्षेत्रं सप्तधा संविभज्य च |\nहस्तोच्छ्रायां महावेदिं सर्वालङ्कारमण्डिताम् || १९ ||\n\nदिक्षु चारोहणैर्युक्तां त्रिभिर्मध्य प्रकल्पयेत् |\nतदूर्ध्वे मध्यतो दिक्षु पार्थिवं पीठपञ्चकम् || २० ||\n\nतालोन्नतं त्रिहस्तं च त्रिस्थानयजनाय च |\nभूपतेरधिवासार्थं स्वर्णादेरपि वस्तुनः || २१ ||\n\nतुलायाः खड्गमुख्यस्य भूषणानां च वाससाम् |\nमण्डलं मध्येमे पीठे प्राक्स्थं चक्राब्जसन्निभ् || २२ ||\n\nकुण्डं दक्षिणदिक्पीठं नृपजागरणास्पदम् |\nप्रत्यक्स्थे कुंभयागं तु सौम्यस्थै स्वर्णसञ्चयः || २३ ||\n\nतुलादीनां च संस्कारः कार्यस्तेषां च बाह्यतः |\nहस्तमात्रं परित्यज्य दिक्कुण्डानि प्रकल्पयेत् || २४ ||\n\nचतुरश्रं च चक्राभं शङ्खाभं चाम्बुजाकृति |\nविदिक्षु वह्न्यादीशान्तं श्रृगु कुण्डगणं क्रमात् || २५ ||\n\nयोन्याकारं त्रिकोणं च वस्वश्रार्द्धेन्दुलक्षणे |\nपीठोर्ध्वे कल्पनीयानि चक्राद्यैरङ्कितानि च || २६ ||\n\nपरितोऽपि त्रियंशेन चतुर्द्वारसमन्वितम् |\nकोणेषु च सुभित्याढ्यं मुखभद्रविराजितम् || २७ ||\n\nविविधारोहणैर्युक्तं सर्वालङ्कारमण्डितम् |\nपुरोभागे प्रपा कार्या मानाद्यागालयोपमा || २८ ||\n\nमध्यतो रङ्गसंयुक्ता पश्चिमाशां विसृज्य च |\nप्राक् दक्षिणोत्तराशासु द्विभक्त्या प्रावृता दृढा || २९ ||\n\nमहोत्सवे प्रतिष्ठायां पवित्रारोहणादिषु |\nपुरा यथोक्तं बहुधा तेष्वेकस्मिन् प्रकल्पिते || ३० ||\n\nमण्टपे वा प्रकुर्वीत तुलारोहादिकं द्वयम् |\nपुरस्तादेवमापाद्य मण्टपं पूर्वतोमुखम् || ३१ ||\n\nपश्चादारोहणतुला विधेया विधिचोदिता |\nएकाङ्गुलघने तुल्ये खुवृत्ते हस्तनिर्मिते || ३२ ||\n\nधटे हेमादिना कार्ये प्रोद्यदर्कसमप्रभे |\nपरिधावङ्गुलं त्यक्त्वा वलयैर्दिक्षु कीलिते || ३३ ||\n\nतुलादण्डसमायामे श्रृङ्खलापाशयोजिते |\nकाॢायसमयं दण्डं कार्यं हस्तत्रयायतम् || ३४ ||\n\nत्रितालनाहं मध्ये तु द्वितालं पार्श्वयोर्द्वयोः |\nतालमात्रं परित्यज्य कालायसमयं चलम् || ३५ ||\n\nबालचन्द्रसमाकारवक्त्रादंष्ट्राद्वयं द्वयोः |\nश्रृङ्खलापाशयोगार्थं कृत्वा मध्ये तदूर्ध्वतः || ३६ ||\n\nतीक्ष्णाग्रां स्थापयेज्जिह्वामचलां षोडशाङ्गुलमाम् |\nशंसन्तीं साम्पवैषम्ये तदूर्ध्वे तोरणं चलम् || ३७ ||\n\nअष्टादशाङ्गुलायामं विश्रान्तं पार्स्वयोर्द्वयोः |\nबलाकावदनं वक्त्रं योजयेत्तोरणोपरि || ३८ ||\n\nतुलामेवं समापाद्य लक्षणेनोपलक्षिताम् |\nप्रसिद्धयज्ञदारूत्थौ सारवन्तौ ऋजू दृढौ || ३९ ||\n\nद्विहस्तपरिणाहौ च हस्तैः षड्भिः समुच्छ्रितौ |\nमूलतश्चतुरश्राभौ मध्यतोष्टाश्र लक्षितौ || ४० ||\n\nऊर्ध्वतो वर्तुलाकारौ शिल्पिश्रेष्ठेन निर्मितौ |\nचतुरश्रस्य कुण्डस्य प्राच्यां द्वारस्य चान्तरे || ४१ ||\n\nदक्षिणोत्तरयोः स्थाप्यौ द्विहस्तेनान्तरीकृतौ |\nहस्तैः पञ्चभिरुच्छ्राये निखातौ हस्तमानतः || ४२ ||\n\nसमानजातिवृक्षोत्थं योजयेदुत्तरं तयोः |\nस्तंभाग्रतुल्यविस्तारं तावन्मानोन्नतं दृढम् || ४३ ||\n\nमङ्गॢैरष्टबिर्जुष्टं पार्श्वयोश्च श्रियान्वितम् |\nमध्यतस्तदधस्ताच्च कीलयेद्वलयं दृढम् || ४४ ||\n\nतुलावलम्बनार्थं च ताम्रजं वाऽयसं तु वा |\nकार्याथ ताडनीयष्टिरायामात् षोडशाङ्गुला || ४५ ||\n\nप्रकोष्ठपरिणाहा च लौही वा सारदारुजा |\nयागोपकरणान्यत्र होमोपकरणान्यपि || ४६ ||\n\nस्रुक्स्रुवादीनि सर्वाणि कुंभाश्च करकादयः |\nतथाष्टमङ्गॢादीनि शक्त्या हेमादिजानि वा || ४७ ||\n\nअङ्कुरानर्पयित्वाऽथ प्रागुक्तेऽन्यतमे दिने |\nपालिकादिषु पात्रेषु मङ्गॢार्थं प्रयोगवित् || ४८ ||\n\nसंभाराणि च सर्वाणि सम्भर्तव्यानि सादरम् |\nमण्टपालंक्रियार्थं च त्रिस्थानयजनाय च || ४९ ||\n\nचन्दनादीनि गन्धानि पत्रपुष्पफलानि च |\nसितादिवर्णयुक्तानि वासांसि विविधानि च || ५० ||\n\nसर्वकुण्डेषु होमार्थं समिधां सप्तकं बहु |\nदिक्कुण्डेषु च होतव्याः सिद्धार्थीः काम्यकर्मणाम् || ५१ ||\n\nपलाशखदिराश्वत्थोदुम्बरप्रभवा अपि |\nविदिक्षु पिप्पलप्लक्षवटकाश्मर्यजातयः || ५२ ||\n\nसमिधः सर्वकुण्डेषु पालाश्यस्तदलाभतः |\nहेमराजतताम्रोत्थाः कलशा मृण्मयास्तु वा || ५३ ||\n\nशालिपूर्वाणि धान्यानि बीजानि च विशेषतः |\nदधिक्षीराज्यकुंभानि षड्विधानि रसान्यपि || ५४ ||\n\nतण्डुलानि विशुद्धानि पाकयोग्यान्यनुक्षणम् |\nकर्मण्यान्युपदंशानि पाकपात्राण्यनेकशः || ५५ ||\n\nनिवेशनार्थस्थालीकाः पात्राण्यर्घ्यादिकस्य च |\nप्रदीपधूपपात्राणि सुगुणान्यद्भुतानि च || ५६ ||\n\nपाद्यप्रतिग्रहादीनि यागोपकरणानि च |\nगुग्गुल्वगरुपूर्वाणि धूपद्रव्याणि यान्यपि || ५७ ||\n\nस्नानकुंभोपयोग्यानि यानि सर्वौषधानि च |\nदानर्थं ब्राह्नाणादीनां धनधान्याम्बराणि च || ५८ ||\n\nभूषणानि महार्हाणि देशिकेन्द्रस्य ऋत्विजाम् |\nहेमादि दक्षिणार्थं च संभर्तव्या यथाबलम् || ५९ ||\n\nयागालयमलंकुर्यात् पवित्रारोहणे यथा |\nवितानैर्ध्वजिकाभिश्च तुह्गैर्यवनिकापटैः || ६० ||\n\nक्षौमैर्नानाविधैर्वस्त्रैर्घण्टाचामरदर्पणैः |\nव्यालम्बिदर्भमालाभिः कदॢीपनसादिभिः || ६१ ||\n\nसुगन्धपुष्पमालाभिः सौवर्णैर्मञ्जरीगणैः |\nसफलैः कदॢीपूगनाॢिकेरादिभूरुहैः || ६२ ||\n\nप्रदीपैः प्रकरैः पुष्पैः सिताद्यैर्वर्णकैरपि |\nतोरणैर्द्वारकुंभैश्च सवत्सैः सुरभीगणैः || ६३ ||\n\nमण्डितैः खलु श्रृह्गादौ क्षौमस्रग्भूषणादिभिः |\nएवमाद्यैरलंकृत्य यथाशोभं तु मण्टपम् || ६४ ||\n\nतृतीये वासरे पूर्वे कर्माहाद्दिवसक्षये |\nऋत्विग्भिर्देशिकेन्द्रस्तु कृतसन्ध्याविधिक्रमः || ६५ ||\n\nप्रविश्य मण्टपं प्राग्वत् पुण्याहोक्तिपुरस्सरम् |\nअर्चनं वासुदेवस्य सहोमं प्राक् समाप्य च || ६६ ||\n\nयागालयं तु सर्वत्र गव्यैरभ्युक्ष्य पञ्चभिः |\nद्रव्याणि यागयोग्यानि तत्तत्स्थाने नियोजयेत् || ६७ ||\n\nप्रभातायां तु शर्वरयां पूर्वाह्ने देहशुद्धये |\nउप्तरोमनखश्मश्रुर्भूपतिर्नियतः शुचिः || ६८ ||\n\nधौतदन्तश्च सुस्नातः परिशुद्धाम्बरावृतः |\nसितालेपनपुष्पाद्यैरञ्चितः संस्मरन् हरिम् || ६९ ||\n\nउपोषितो घृतं प्राश्य ब्राह्नणैर्वेदपारगैः |\nपारायणमृचां श्रृण्वन्नासीत सपुरोहितः || ७० ||\n\nनिशामुखे प्रवृत्ते तु ऋत्विग्बिर्देशिकोत्तमः |\nप्रविशेद्यागसदनं कृत्वा द्वार्स्थार्चनं सुधीः || ७१ ||\n\nत्रिस्थानस्थं जगन्नाथं यजेद्दीक्षाविधेः समम् |\nपुण्याहं पूर्वमुच्चार्य ऋत्विग्भिः कुंभमुद्वहन् || ७२ ||\n\nकुंभमण्डलयोः पूजां विस्तरेण समाप्य च |\nस्वकुण्डे हवनं कुर्यात् समिद्भिः सप्तभिः पुरा || ७३ ||\n\nशान्तिहोमं ततः पश्चान्मधुक्षीरादिभिः क्रमात् |\nप्रत्येकं शतसङ्ख्यं च पूर्णान्तं मूलमुच्चरन् || ७४ ||\n\nस्वमार्गेण तु संस्कृत्य गुरुः कुण्डगणं ततः |\nतेषु प्रभवयोगेन होमार्थं दिक्षु योजयेत् || ७५ ||\n\nचतुरो वासुदेवादिनाम्ना एकायनान् द्विजान् |\nतैः स्वशाखोदितैर्मन्त्रैः होतव्यं तु क्रमेण तु || ७६ ||\n\nऋगाद्यांश्चतुरो वेदान् विदिक्कुण्डेषु विन्यसेत् |\nमन्त्रैरर्चितलिङ्गैस्तु स्वशाखोत्थैस्च पावनैः || ७७ ||\n\nहोमं कुर्याद्यथायोगं पुंसूक्तेनैव वा द्विज |\nभूः स्वाहेति भुवः स्वाहा स्वः स्वाहेति तथैव च || ७८ ||\n\nभूर्भुवस्सुवःस्वाहेति मन्त्रैर्वा वह्निद्क्क्रमात् |\nभूः पुरुषाय स्वाहा भुवः पुरुषाय स्वाहा || ७९ ||\n\nस्वः पुरुषाय स्वाहा भूर्भुवस्स्वः पुरुषाय स्वाहा |\nएतैश्चतुर्भिर्मन्त्रैर्वा जुहुयाद्दिक्क्रमेण तु || ८० ||\n\nसास्त्राणां लोकपालानां कुमुदादिगणस्य च |\nअष्टानां मह्गॢानां च प्राग्वत् स्यात् स्थापनादिकम् || ८१ ||\n\nपालाशादिसमिद्भेदाश्चरुभेदाश्च पूर्ववत् |\nप्रतिकुण्डं च कुंभानां स्थापनाद्यं तु पूर्ववत् || ८२ ||\n\nचतुर्णां ऋङ्नयादीनां तथा चैकान्तिनामपि |\nनिवेशनादिकं कार्यं पुरोदितविधानतः || ८३ ||\n\nएवं क्रमेण संपाद्य तदन्ते भूपतिं गुरुः |\nप्राशयेत् पञ्चगव्यं तु कुशोदकसमन्वितम् || ८४ ||\n\nभगवत्पादतोयं च सर्वपापहरं शुभम् |\nभक्षयेच्चरुशेषं तु कोष्ठसंशोधनाय च || ८५ ||\n\nकृत्वा दक्षिणपीठे तु शालिभारैस्तु विष्टरम् |\nनवसङ्ख्यैस्तदूर्ध्वे तु मार्गं चर्म तु विन्यसेत् || ८६ ||\n\nव्याघ्रजं वा तदूर्ध्वे तु दर्भानास्तीर्य साक्षतान् |\nप्रागग्रानुदगग्रान् वा तस्मिन्नारोप्य भूपतिम् || ८७ ||\n\nपूर्णोदकुंभांश्चतुरः प्राग्वद्वस्त्रादिभूषितान् |\nचतुर्दिक्ष्वपि संस्थाप्य तेष्वर्च्या मूर्तयः क्रमात् || ८८ ||\n\nचतुर्विधानि चान्नानि तासां दद्यात् क्रमेण तु |\nततो होमश्च कर्तव्यः कुण्डेषु प्राक्क्रमेण तु || ८९ ||\n\nततो बूपस्य पुरतः उपविश्यासने गुरुः |\nतद्देहस्थिततत्वानां शुद्धिं कुर्याद्विधानतः || ९० ||\n\nप्राक् तेषां विलयं कृत्वा ततः सृष्टिं समाचरेत् |\nकुर्यात् कौतुकबन्धं च प्राग्वत्तस्यापि चात्मनः || ९१ ||\n\nस्वर्णसञ्चयमाहृत्य तिन्त्रिणीमिश्रवारिणा |\nनिर्मलीकृत्य संप्रोक्ष्य वीर्यमन्त्रेण तत्पुनः || ९२ ||\n\nउदक् दिक् संस्थिते पीठे शालिभारैस्त्रिभिः कृते |\nपीठे निवेश्याधिवास्य वासोलङ्कारपूर्वकम् || ९३ ||\n\nअन्यच्च सर्वं संस्थाप्य वर्मणा चावकुण्ठयेत् |\nततश्चक्राब्जमालिख्य त्वन्यद्वा मण्डलं शुभम् || ९४ ||\n\nरत्नजैर्धातुजैर्वापि वर्णकैः परिपूरयेत् |\nगीतनृत्तादिकैः स्तोत्रैः शङ्खवाद्यादिनिस्वनैः || ९५ ||\n\nमङ्गॢैर्विविधैश्चान्यैर्जागरेण नयेन्निशाम् |\nदिव्याद्यायतने कार्यं विशेषयजनं विभोः || ९६ ||\n\nततः कर्मदिने ब्राह्ने मुहूर्ते देशिकः स्वयम् |\nकृत्वा स्नानादिकं सर्वं नित्यकर्मविधानतः || ९७ ||\n\nततो यजेद्विशेषेण कुंभस्थं जगतीपतिम् |\nमण्डलस्थं क्रमेणैव विविधैर्भोगसञ्चयैः || ९८ ||\n\nऔपचारिकसांस्पर्शहृदयङ्गमसंज्ञितैः |\nपरमान्नादिकैस्तत्र प्रबूतैरन्नसञ्चयैः || ९९ ||\n\nएवमिष्ट्वा ततोऽग्निस्थं विभुं सन्तर्पयेत् क्रमात् |\nसमित्सप्तकपूर्वैस्तु मूलेन सघृतैस्तिलैः || १०० ||\n\nसहस्रमाहुतीनां तु शतं वाऽपि समाचरेत् |\nसर्वविघ्नविनाशार्थमस्त्रेणापि तथाचरेत् || १०१ ||\n\nऋत्विजश्च स्वकुण्डेषु जुहुयुः पूर्ववत् क्रमात् |\nपतितासु च पूर्णासु सर्वकुण्डेषु वै क्रमात् || १०२ ||\n\nसंस्नाप्य मूलमन्त्रेण पुंसूक्तेन तथैव च |\nसुप्रक्षाॢितपाण्यंघ्रिं स्वाचान्तं परिभूषितम् || १०३ ||\n\nनिशाधिवासितैः सर्वैर्वस्त्रमाल्यानुलेपनैः |\nसर्वैराभरणैश्चैव महार्घैर्विविधैरपि || १०४ ||\n\nखङ्गखेटकहस्तं च समादाय गुरुः स्वयम् |\nमुहूर्ते शोभने प्राप्ते पाणिना पृथिवीपतिम् || १०५ ||\n\nपुण्याहं वाचयित्वा तु सर्वमङ्गॢसंयुतम् |\nकलशस्थलदिक्कुंभसर्वकुण्डेषु संस्थितम् || १०६ ||\n\nविभुं प्रदक्षिणीकृत्य कारयित्वा नमस्क्रियाम् |\nब्राह्नणाग्र्याननुज्ञाप्य तुलां नीत्वा प्रदक्षिणम् || १०७ ||\n\nतस्याः पश्चिमदिक्संस्थे भूयः प्रागाननं धटे |\nआरोपयेन्मूलमन्त्रं साङ्गमावर्तयन् गुरुः || १०८ ||\n\nदिव्यान् बलादिकान् मन्त्रान् तथा सूक्तं तु पौरुषम् |\nप्राक्पात्रे भूपतिसमं निक्षिपेत् स्वर्णसञ्चयम् || १०९ ||\n\nनिशाधिवासितं त्वेष तुलाभारः समो भवेत् |\nएवं वाऽपि तुलाभारे प्राक् धटे विन्यसेन्नृपम् || ११० ||\n\nप्रत्यङ्मुखं पश्चिमे तु निक्षिपेत् स्वर्णसञ्चयम् |\nशतनिष्काधिकः श्रेष्ठो मध्यमोऽर्धाधिको भवेत् || १११ ||\n\nशतपादाधिकः स स्यात्तुलाभारः कनिष्ठकः |\nतत्काले ऋङ्भयाद्याश्च चत्वारो दिक्षु संस्थिताः || ११२ ||\n\nस्वशाखाः समधीयीरन् विदिशासु च संस्थिताः |\nसद्ब्रह्नज्ञा अधीरयन् शाखाः परमपावनाः || ११३ ||\n\nशङ्खकाहॢभेर्यादिवाद्यानि विविधानि च |\nवादयेयुः समन्ताच्च तत्तद्वाद्यविशारदाः || ११४ ||\n\nगीतं तु विविधं कुर्युः गीतशास्त्रविशारदाः |\nविविधानि च नृत्तानि कुर्युश्च परितो दिशः || ११५ ||\n\nअन्यच्च मङ्गॢं यद्यत तत्तत् सर्वं तु कारयेत् |\nततस्तु सर्वकुण्डेषु शान्तिहोमं च कारयेत् || ११६ ||\n\nतिलैराज्यैश्च बहुभिः शतमष्टोत्तरं क्रमात् |\nभूपतिर्मनसा ध्यायेत् भगवन्तं जनार्दनम् || ११७ ||\n\nएकनाडीं तदर्धं वा आसीत नृपतिर्धटे |\nततोऽवरुह्य वै तस्मात् प्रणमेद्दण्डवद्धरिम् || ११८ ||\n\nततस्तु भूषणैर्वस्त्रैर्भूषयेद्भूपतिर्गुरुम् |\nसुवर्णदक्षिणां दद्याच्छतनिष्कां तु तत्समाम् || ११९ ||\n\nऋत्विग्भ्यस्तु तदर्धं वा ये चान्ये तत्र कर्मणि |\nनियोजितास्तु साहाय्ये तेभ्यः कर्मानुरूपतः || १२० ||\n\nद्रव्याणि दद्यान्नृपतिर्वस्त्राणि विविधानि च |\nसुवर्णसञ्चयांस्तांश्च भूषणानि च भूपतिः || १२१ ||\n\nस्वयं व्यक्तादिके स्थाने दद्याद्भगवतो विभोः |\nदानात् फलविशेषं तु समाकर्णय सांप्रतम् || १२२ ||\n\nस्वयं व्यक्ते विभोः स्थाने यो दद्याद्भूपतिर्हरेः |\nसर्वपापविनिर्मुक्तः सर्वामयवियोजितः || १२३ ||\n\nसर्वसंपत्समृद्धश्च सर्वदेशाधिपो भवेत् |\nभुङ्क्ते च विविधान् भोगानिह लोके परत्र च || १२४ ||\n\nकोटिकोटिगुणं दानं तथैव च फलं भवेत् |\nदानं यद्दिव्यायतने तदनन्तगुणं भवेत् || १२५ ||\n\nआर्षे च सैद्धायतने दानं लक्षगुणं भवेत् |\nसद्विप्रकल्पिते दानं सहस्रगुणितं भवेत् || १२६ ||\n\nसत्क्षत्रकल्पिते स्थाने दानं शतगुणं भवेत् |\nसद्वैश्यकल्पिते स्थाने तदर्धगुणितं भवेत् || १२७ ||\n\nसच्छूद्रकल्पिते दत्तं द्विषट्कगुणितं भवेत् |\nअनन्यशरणैर्वर्णैः स्थाने तु परिकल्पिते || १२८ ||\n\nदानं दशगुणं प्रोक्तं वर्णैर्व्यामिश्रयाजिभिः |\nनिर्मितायतने दत्तं तत् पञ्चगुणितं भवेत् || १२९ ||\n\nदाने मुख्यविधिः प्रोक्तस्त्वनुकल्पमतः श्रृणु |\nतत्र ये श्रोत्रियाः प्राप्ता वैघ्णवा ब्राह्नणोत्तमाः || १३० ||\n\nसुवर्णसञ्चयाद्यं च तेभ्यो दद्याद्यथाक्रमम् |\nयागोपकरणं सर्वमाचार्याय प्रदापयेत् || १३१ ||\n\nयः कुर्याद्भूपतिः कश्चित् अन्यो वा धनवान् सकृत् |\nतुलाभाराह्वयं कर्म सर्वपापैः प्रमुच्यते || १३२ ||\n\nरोगैरनबिभूतश्च भविष्यति न संशयः |\nयः कुर्यान्नियमेनैव कर्मैतत् प्रतिवत्सरम् || १३३ ||\n\nतस्य पुण्यफलावाप्तिं कः शक्नोत्यभिवर्णितुम् |\nतत्काले भगवद्यागं चतुःस्थानार्चनान्वितम् || १३४ ||\n\nदिव्याद्यायतने सम्यक् कारयेत् पृथिवीपतिः |\nतदन्यस्मिन् दिने विप्र स्नापयेत् पुरुषोत्तमम् || १३५ ||\n\nसहस्रकलशैः सम्यक् पुरोदितविधानतः |\nयद्वान्यस्नपनेनैव तत्तत्कालोचितेन वै || १३६ ||\n\nचतुसःथानार्चनं तत्र विशेषात् कारयेन्नृपः |\nमहाहविर्निवेद्यं च विशेषेणैव कारयेत् || १३७ ||\n\nतत्रापि देशिकादिभ्यो दद्याद्वै दक्षिणां क्रमात् |\nदीनान्धकृपणानाथान् बालवृद्धकृशातुरान् || १३८ ||\n\nभोजयेच्च विधानेन द्रव्यादीन्यपि दापयेत् |\nविविधानि च बीजानि शाल्यादीन्यपि दापयेत् || १३९ ||\n\nबन्दीकृतांश्च विसृजेत् कारागृहनिवेशितान् |\nएष ते कथितो विप्र तुलाभारविधिः क्रमात् || १४० ||\n\nहिरण्यगर्भाद्यन्येष्वप्येवमेव समाचरेत् |\nएवं कुर्यात्तुलाभारं यः सकृद्बहुशोऽपि वा || १४१ ||\n\nसर्वपापविमोक्षस्तु तस्य स्यान्नात्र संशयः |\nयो वा भगवतोऽर्थे तु मातापित्रोर्गुरोस्तु वा || १४२ ||\n\nस्वप्राणांस्त्यजतां भक्त्या विप्रादीनां महामते |\nनिमित्ती तु भवेत्तस्य तुलाभारादिकेन च || १४३ ||\n\nबहुशोऽनुष्ठितेनैव सम्यगेव तु कर्मणा |\nअन्यैर्वा विहितैर्विप्र प्रायश्चित्तैः सुदुष्करैः || १४४ ||\n\nब्रह्नहत्योऽत्थदोषस्य शुद्धिर्भवति वा न वा |\nप्राणत्यागः कृतस्तेन विष्वर्ण्थे यन्महात्मना || १४५ ||\n\nतस्मान्न निष्कृतिर्विप्र भवेत्तस्य निमित्तिनः |\nब्राह्नणाः क्षत्रिया वैश्या विष्ण्वर्थे मौद्गलास्तु वा || १४६ ||\n\nपरित्यजेयुः स्वप्राणान् भगवद्भक्तिसंयुताः |\nभृग्वादिभिरुपायैस्तु पञ्चभिर्वा विषादिकैः || १४७ ||\n\nअन्यैस्तेषां भवेत् सद्यौ वाजपेयादिजं फलम् |\nसकामस्य तु निष्कामः प्राप्नुयात् परमां गतिम् || १४८ ||\n\nमहात्मनस्तु तान् विद्धि विष्ण्वर्थे त्यक्तजीवितान् |\nआत्महत्योत्थदोषैस्ते न लिप्यन्ते कदाचन || १४९ ||\n\nआत्महत्योत्थदोषाः स्युरन्येषां सर्वदा द्विज |\nएवं भगवदर्थे तु प्राणत्यागे कृतादरः || १५० ||\n\nयमुद्दिश्य त्यजेत् प्राणान् तं विद्याद्ब्रह्नघातकम् |\nमुख्यविप्रे मृते तस्य तद्दोषः स्याच्चतुर्गुणः || १५१ ||\n\nक्षत्रिये ब्रह्नहत्योत्थदोषस्तु त्रिगुणो भवेत् |\nनिमित्तिनः स दोषः स्याद्द्विगुणः संस्थिते विशि || १५२ ||\n\nनिमित्तिने मृते शूद्रे दोष एकगुणो भवेत् |\nएवं दोषविवृद्धिस्तु भवेद्विप्रे निमित्तिनि || १५३ ||\n\nनिमित्तिनि क्षत्रियादावेकैकगुणवर्धनात् |\nभवेत् पूर्वोक्तदोषस्तु अतार्थे नास्ति संशयः || १५४ ||\n\nएवं मृते विप्रमात्रे दोष उक्तो निमित्तिनः |\nमुख्यदोषः पञ्चगुणो ब्रह्नचारिणि संस्थिते || १५५ ||\n\nगृहस्थे यज्वनि मृते स दोषः षड्गुणो भवेत् |\nवानप्रस्थे मृते मुख्यदोषः सप्तगुणो भवेत् || १५६ ||\n\nसन्न्यासाश्रमनिष्ठे तु संस्थिते तु निमित्तिनः |\nस्यान्मुख्यदोषोऽष्टगुण एवं तु कथितो मुने || १५७ ||\n\nनिमित्तिनो दोषवृद्धिः विष्ण्वर्थे मरणे सति |\nएवं निमित्तभूतानां द्विजादीनां न निष्कृतिः || १५८ ||\n\nतत्र यत् ब्राह्नणैरुक्तं विवेकनिरतैस्सदा |\nसर्वशास्त्रार्थतत्वज्ञैः तत् कुर्यादविचारतः || १५९ ||"
}